<html><head><meta http-equiv="Content-Type" content="text/html; charset=utf-8"><title>4.7. Framebuffer Matrox (mga_vid)</title><link rel="stylesheet" type="text/css" href="default.css"><meta name="generator" content="DocBook XSL Stylesheets V1.78.1"><link rel="home" href="index.html" title="MPlayer - Il Visualizzatore di film"><link rel="up" href="video.html" title="Capitolo 4. Dispositivi di uscita video"><link rel="prev" href="fbdev.html" title="4.6. Uscita su framebuffer (FBdev)"><link rel="next" href="tdfxfb.html" title="4.8. Supporto YUV per 3Dfx"><link rel="preface" href="howtoread.html" title="Come leggere questa documentazione"><link rel="chapter" href="intro.html" title="Capitolo 1. Introduzione"><link rel="chapter" href="install.html" title="Capitolo 2. Installazione"><link rel="chapter" href="usage.html" title="Capitolo 3. Utilizzo"><link rel="chapter" href="video.html" title="Capitolo 4. Dispositivi di uscita video"><link rel="chapter" href="ports.html" title="Capitolo 5. Ports"><link rel="chapter" href="mencoder.html" title="Capitolo 6. Utilizzo base di MEncoder"><link rel="chapter" href="encoding-guide.html" title="Capitolo 7. La codifica con MEncoder"><link rel="chapter" href="faq.html" title="Capitolo 8. Frequently Asked Questions"><link rel="appendix" href="bugreports.html" title="Appendice A. Come segnalare i bug (errori)"><link rel="appendix" href="skin.html" title="Appendice B. MPlayer skin format"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">4.7. Framebuffer Matrox (mga_vid)</th></tr><tr><td width="20%" align="left"><a accesskey="p" href="fbdev.html">Indietro</a> </td><th width="60%" align="center">Capitolo 4. Dispositivi di uscita video</th><td width="20%" align="right"> <a accesskey="n" href="tdfxfb.html">Avanti</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="mga_vid"></a>4.7. Framebuffer Matrox (mga_vid)</h2></div></div></div><p>
<code class="systemitem">mga_vid</code> è un'incrocio di un driver di uscita video e
di un modulo del kernel, che utilizza il ridimensionatore e l'overlay video
delle Matrox G200/G400/G450/G550 per effettuare una conversione dello spazio
colore YUV-&gt;RGB e un ridimensionamento video arbitrario.
<code class="systemitem">mga_vid</code> ha un supporto hardware per VSYNC con triplo
buffering. Funziona sia in una console su framebuffer che dentro X, ma solo con
Linux 2.4.x.
</p><p>
Per una versione del driver per Linux 2.6.x controlla
<a class="ulink" href="http://attila.kinali.ch/mga/" target="_top">http://attila.kinali.ch/mga/</a> oppure butta un occhio sul
repository Subversion esterno di mga_vid, che si può ottenere tramite

</p><pre class="screen">
svn checkout svn://svn.mplayerhq.hu/mga_vid
</pre><p>
</p><div class="procedure"><a name="idp58122880"></a><p class="title"><b>Installazione:</b></p><ol class="procedure" type="1"><li class="step"><p>
  Per usarlo devi innanzitutto compilare <tt class="filename">drivers/mga_vid.o</tt>:
  </p><pre class="screen">
cd drivers
make drivers</pre><p>
</p></li><li class="step"><p>
  Poi esegui (come <code class="systemitem">root</code>)
  </p><pre class="screen">make install-drivers</pre><p>
  che dovrebbe installare il modulo e creare per te il nodo del dispositivo.
  Carica il driver con
  </p><pre class="screen">insmod mga_vid.o</pre><p>
</p></li><li class="step"><p>
  Dovresti verificare il rilevamento della dimensione della memoria usando il
  comando <span class="command"><strong>dmesg</strong></span>. Se è errato, usa l'opzione
  <tt class="option">mga_ram_size</tt> (prima fai <span class="command"><strong>rmmod mga_vid</strong></span>),
  indicando in MB la dimensione della memoria della scheda:
  </p><pre class="screen">insmod mga_vid.o mga_ram_size=16</pre><p>
</p></li><li class="step"><p>
  Per far sì che venga caricato/scaricato quando serve, prima inserisci la
  riga seguente alla fine di <tt class="filename">/etc/modules.conf</tt>:

  </p><pre class="programlisting">alias char-major-178 mga_vid</pre><p>
</p></li><li class="step"><p>
  Ora devi (ri)compilare <span class="application">MPlayer</span>,
  <span class="command"><strong>./configure</strong></span> rileverà <tt class="filename">/dev/mga_vid</tt> e
  compilerà il driver 'mga'. Si potrà usare da
  <span class="application">MPlayer</span> con <tt class="option">-vo mga</tt> se sei su una
  console matroxfb, oppure <tt class="option">-vo xmga</tt> se sei sotto XFree86 3.x.x
  o 4.x.x.
</p></li></ol></div><p>
Il driver mga_vid collabora con Xv.
</p><p>
Si può leggere il file del dispositivo <tt class="filename">/dev/mga_vid</tt> per
alcune informazioni, per esempio facendo
</p><pre class="screen">cat /dev/mga_vid</pre><p>
e ci si può scrivere per modificare la luminosità:
</p><pre class="screen">echo "brightness=120" &gt; /dev/mga_vid</pre><p>
</p><p>
Nella stessa directory c'è un'applicazione di test che si chiama
<span class="command"><strong>mga_vid_test</strong></span>. Se tutto funziona bene, dovrebbe disegnare
immagini di 256x256 sullo schermo.
</p></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="fbdev.html">Indietro</a> </td><td width="20%" align="center"><a accesskey="u" href="video.html">Risali</a></td><td width="40%" align="right"> <a accesskey="n" href="tdfxfb.html">Avanti</a></td></tr><tr><td width="40%" align="left" valign="top">4.6. Uscita su framebuffer (FBdev) </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> 4.8. Supporto YUV per 3Dfx</td></tr></table></div></body></html>
