<html><head><meta http-equiv="Content-Type" content="text/html; charset=utf-8"><title>3.7. Riproduzione VCD</title><link rel="stylesheet" type="text/css" href="default.css"><meta name="generator" content="DocBook XSL Stylesheets V1.78.1"><link rel="home" href="index.html" title="MPlayer - Il Visualizzatore di film"><link rel="up" href="usage.html" title="Capitolo 3. Utilizzo"><link rel="prev" href="dvd.html" title="3.6. Riproduzione DVD"><link rel="next" href="edl.html" title="3.8. Edit Decision Lists (EDL) (liste di decisione di modifica)"><link rel="preface" href="howtoread.html" title="Come leggere questa documentazione"><link rel="chapter" href="intro.html" title="Capitolo 1. Introduzione"><link rel="chapter" href="install.html" title="Capitolo 2. Installazione"><link rel="chapter" href="usage.html" title="Capitolo 3. Utilizzo"><link rel="chapter" href="video.html" title="Capitolo 4. Dispositivi di uscita video"><link rel="chapter" href="ports.html" title="Capitolo 5. Ports"><link rel="chapter" href="mencoder.html" title="Capitolo 6. Utilizzo base di MEncoder"><link rel="chapter" href="encoding-guide.html" title="Capitolo 7. La codifica con MEncoder"><link rel="chapter" href="faq.html" title="Capitolo 8. Frequently Asked Questions"><link rel="appendix" href="bugreports.html" title="Appendice A. Come segnalare i bug (errori)"><link rel="appendix" href="skin.html" title="Appendice B. MPlayer skin format"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">3.7. Riproduzione VCD</th></tr><tr><td width="20%" align="left"><a accesskey="p" href="dvd.html">Indietro</a> </td><th width="60%" align="center">Capitolo 3. Utilizzo</th><td width="20%" align="right"> <a accesskey="n" href="edl.html">Avanti</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="vcd"></a>3.7. Riproduzione VCD</h2></div></div></div><p>
Per una lista completa delle opzioni disponibili per favore leggi la pagina man.
La sintassi per riprodurre un Video CD (VCD) normale è la seguente:
</p><pre class="screen">mplayer vcd://<em class="replaceable"><code>&lt;traccia&gt;</code></em> [-cdrom-device <em class="replaceable"><code>&lt;dispositivo&gt;</code></em>]</pre><p>
Esempio:
</p><pre class="screen">mplayer vcd://2 -cdrom-device /dev/hdc</pre><p>
Il dispositivo VCD di default è <tt class="filename">/dev/cdrom</tt>. Se la tua
impostazione è diversa, crea un collegamento simbolico o indica il dispositivo
giusto dalla riga comando con l'opzione <tt class="option">-cdrom-device</tt>.
</p><div class="note" style="margin-left: 0.5in; margin-right: 0.5in;"><h3 class="title">Nota</h3><p>
Perlomeno i lettori CD-ROM Plextor e alcuni Toshiba SCSI hanno prestazioni
orribili leggendo i VCD. Questo perché l'<code class="systemitem">ioctl</code>
CDROMREADRAW non è implementata appieno per questi lettori. Se hai una qualche
conoscenza della programmazione SCSI, per favore
<a class="ulink" href="../../tech/patches.txt" target="_top">aiutaci</a> ad implementare un supporto
SCSI generico per i VCD.
</p></div><p>
Nel frattempo puoi estrarre i dati dal VCD con
<a class="ulink" href="http://ftp.ntut.edu.tw/ftp/OS/Linux/packages/X/viewers/readvcd/" target="_top">readvcd</a>
e riprodurre con <span class="application">MPlayer</span> il file così ricavato.
</p><p><b>Struttura VCD. </b>
Un Video CD (VCD) è fatto di settori CD-ROM XA, per es. tracce CD-ROM mode 2
form 1 e 2:
</p><div class="itemizedlist"><ul class="itemizedlist" style="list-style-type: disc; "><li class="listitem"><p>
  La prima traccia è in formato mode 2 form 2 il che significa che usa una
  correzione errori L2. La traccia contiene un filesystem ISO-9660 con 2048
  byte/settore. Il filesystem contiene delle informazioni metadati VCD, così
  come fermi-immagine spesso usati nei menu. I segmenti MPEG per i menu possono
  anche essere salvati nella prima traccia, ma gli MPEG devono essere
  spezzettati in una serie di blocchi di 150 settori. Il filesystem ISO-9660
  può contenere altri file o programmi che non sono essenziali per le
  operazioni VCD.
</p></li><li class="listitem"><p>
  Le seconde e restanti tracce spesso sono tracce MPEG (filmato) di basso
  livello di 2324 byte/settore, contenenti un pacchetto dati MPEG PS per
  settore. Queste sono in formato mode 2 form 1, così da poter archiviare più
  dati per settore con la perdita di qualche correzione di errore. E' anche
  valido avere tracce CD-DA in un VCD dopo la prima traccia.
  In alcuni sistemi operativi c'è qualche trucchetto che fa apparire queste
  tracce non ISO-9660 in un filesystem. In altri sistemi operativi come
  GNU/Linux non è (ancora) così. Qui i dati MPEG
  <span class="bold"><strong>non possono venir montati</strong></span>. Siccome molti
  film sono dentro questo tipo di tracce, dovresti provare prima
  <tt class="option">vcd://2</tt>.
</p></li><li class="listitem"><p>
  Ci sono dischi VCD senza la prima traccia (traccia singola e proprio nessun
  filesystem). Essi sono comunque riproducibili, ma non possono essere montati.
</p></li><li class="listitem"><p>
  La definizione dello standard VCD viene chiamato il "White Book" Philips, e
  non è disponibile on-line visto che deve essere acquistato da Philips.
  Informazioni più dettagliate sui Video CD si possono trovare nella
  <a class="ulink" href="http://www.vcdimager.org/pub/vcdimager/manuals/0.7/vcdimager.html#SEC4" target="_top">documentazione di vcdimager</a>.
</p></li></ul></div><p>
</p><p><b>Riguardo i file .DAT. </b>
Il file .DAT da ~600MB visibile sulla prima traccia del filsystem VCD montato
non è un vero file! Viene anche detto "ISO gateway", creato per permettere a
Windows di gestire tali tracce (Windows non permette alle applicazioni alcun
accesso di basso livello ai dispositivi). Sotto Linux non puoi copiare o
riprodurre questi file (contengono spazzatura). Sotto Windows è possibile
che il driver iso9660 emuli la lettura a basso livello delle tracce nel file.
Per riprodurre un file .DAT ti serve il driver per il kernel che si può
trovare nella versione per Linux di PowerDVD. Esso ha un driver modificato per
il filesystem iso9660 (<tt class="filename">vcdfs/isofs-2.4.X.o</tt>), che è in
grado di emulare le tracce di basso livello attraverso quel file fantasma .DAT.
Se monti il disco usando il loro driver, puoi poi copiare e anche riprodurre i
file .DAT con <span class="application">MPlayer</span>. Ma non funzionerà col driver
iso9660 standard del kernel Linux! Usa invece <tt class="option">vcd://</tt>.
Alternative per copiare i VCD sono il nuovo driver del kernel
<a class="ulink" href="http://www.elis.rug.ac.be/~ronsse/cdfs/" target="_top">cdfs</a> (non incluso
nel kernel ufficiale), che mostra le sessioni dei CD come file immagine, e
<a class="ulink" href="http://cdrdao.sf.net/" target="_top">cdrdao</a>, un'applicazione per
copiare/fare il dump di CD bit-per-bit.
</p></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="dvd.html">Indietro</a> </td><td width="20%" align="center"><a accesskey="u" href="usage.html">Risali</a></td><td width="40%" align="right"> <a accesskey="n" href="edl.html">Avanti</a></td></tr><tr><td width="40%" align="left" valign="top">3.6. Riproduzione DVD </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> 3.8. Edit Decision Lists (EDL) (liste di decisione di modifica)</td></tr></table></div></body></html>
