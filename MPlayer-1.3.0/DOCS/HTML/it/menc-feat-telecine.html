<html><head><meta http-equiv="Content-Type" content="text/html; charset=utf-8"><title>7.2. Come trattare telecine e interlacciamento nei DVD NTSC</title><link rel="stylesheet" type="text/css" href="default.css"><meta name="generator" content="DocBook XSL Stylesheets V1.78.1"><link rel="home" href="index.html" title="MPlayer - Il Visualizzatore di film"><link rel="up" href="encoding-guide.html" title="Capitolo 7. La codifica con MEncoder"><link rel="prev" href="menc-feat-dvd-mpeg4.html" title='7.1. Produrre un rip di un film da DVD in un MPEG-4 ("DivX") di alta qualità'><link rel="next" href="menc-feat-enc-libavcodec.html" title="7.3. Encoding with the libavcodec codec family"><link rel="preface" href="howtoread.html" title="Come leggere questa documentazione"><link rel="chapter" href="intro.html" title="Capitolo 1. Introduzione"><link rel="chapter" href="install.html" title="Capitolo 2. Installazione"><link rel="chapter" href="usage.html" title="Capitolo 3. Utilizzo"><link rel="chapter" href="video.html" title="Capitolo 4. Dispositivi di uscita video"><link rel="chapter" href="ports.html" title="Capitolo 5. Ports"><link rel="chapter" href="mencoder.html" title="Capitolo 6. Utilizzo base di MEncoder"><link rel="chapter" href="encoding-guide.html" title="Capitolo 7. La codifica con MEncoder"><link rel="chapter" href="faq.html" title="Capitolo 8. Frequently Asked Questions"><link rel="appendix" href="bugreports.html" title="Appendice A. Come segnalare i bug (errori)"><link rel="appendix" href="skin.html" title="Appendice B. MPlayer skin format"><link rel="subsection" href="menc-feat-telecine.html#menc-feat-telecine-intro" title="7.2.1. Introduzione"><link rel="subsection" href="menc-feat-telecine.html#menc-feat-telecine-ident" title="7.2.2. Come scoprire il tipo di video che possiedi"><link rel="subsection" href="menc-feat-telecine.html#menc-feat-telecine-encode" title="7.2.3. Come codificare ciascuna categoria"><link rel="subsection" href="menc-feat-telecine.html#menc-feat-telecine-footnotes" title="7.2.4. Note a pie' pagina"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">7.2. Come trattare telecine e interlacciamento nei DVD NTSC</th></tr><tr><td width="20%" align="left"><a accesskey="p" href="menc-feat-dvd-mpeg4.html">Indietro</a> </td><th width="60%" align="center">Capitolo 7. La codifica con <span class="application">MEncoder</span></th><td width="20%" align="right"> <a accesskey="n" href="menc-feat-enc-libavcodec.html">Avanti</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="menc-feat-telecine"></a>7.2. Come trattare telecine e interlacciamento nei DVD NTSC</h2></div></div></div><div class="sect2"><div class="titlepage"><div><div><h3 class="title"><a name="menc-feat-telecine-intro"></a>7.2.1. Introduzione</h3></div></div></div><p><b>Cos'è telecine? </b>
Se non comprendi molto quello che è scritto in questo documento, leggi la
<a class="ulink" href="http://en.wikipedia.org/wiki/Telecine" target="_top">definizione di telecine su Wikipedia</a>
(<a class="ulink" href="http://en.wikipedia.org/wiki/Telecine" target="_top">pagina inglese</a>).
E' una descrizione comprensibile e ragionevolmente completa di cosa si indichi
con telecine.
</p><p><b>Una nota riguardo i numeri. </b>
Molti documenti, inclusa la guida su indicata, fanno riferimento al valore dei
campi per secondo del video NTSC come 59.94 e i valori corrispondenti di
fotogrammi al secondo come 29.97 (con telecine e interlacciamento) e 23.976
(per il progressivo). Per semplicità alcune documentazioni arrotondano tali
cifre a 60, 30 e 24.
</p><p>
Strettamente parlando, tutti questi numeri sono approssimati. Il video NTSC in
bianco e nero era esattamente 60 campi al secondo, ma successivamente venne
scelto 60000/1001 per incastrare i dati del colore e rimanere compatibili con
le televisioni bianco e nero contemporanee. Anche il video NTSC digitale (come
quello sui DVD) è a 60000/1001 campi al secondo. Da ciò discende che il video
interlacciato e telecine è 30000/1001 fotogrammi al secondo; il video
progressivo è 24000/1001 fotogrammi al secondo.
</p><p>
Precedenti versioni della documentazioni di <span class="application">MEncoder</span>
a molti post archiviati della mailig list fanno riferimento a 59.94, 29.97 e
23.976.
Tutta la documentazioni di <span class="application">MEncoder</span> è stata
aggiornata per usare i valori in frazione, e anche tu dovresti usare questi.
</p><p>
<tt class="option">-ofps 23.976</tt> è sbagliato.
<tt class="option">-ofps 24000/1001</tt> dovrebbe invece essere usato.
</p><p><b>Come viene usato telecine. </b>
Tutto il video pensato per essere riprodotto su televisione NTSC deve essere a
60000/1001 campi al secondo. I film per la TV e gli spettacoli sono spesso
registrati direttamente a 60000/1001 campi al secondo, ma la stragrande
maggioranzna dei film per cinema è filmata a 24 o 24000/1001 fotogrammi al
secondo. Quando i film da cinema vengono masterizzati su DVD, il video viene
quindi convertito per la televisione usando un processo chiamato telecine
(o telecinema).
</p><p>
Su un DVD il video non è praticamente mai memorizzato con 60000/1001 campi al
secondo. Per un video che originariamente era 60000/1001, ogni coppia di campi
viene combinata in un fotogramma, risultando in 30000/1001 fotogrammi al
secondo. I lettori DVD hardware leggono quindi un parametro codificato nel
flusso video pe rdeterminare se le linee pari o quelle dispari debbano formare
il primo campo.
</p><p>
Solitamente il contenuto a 24000/1001 fotogrammi per secondi resta così com'è
quando viene codificato per un DVD, e il lettore DVD deve eseguire il telecine
al momento. Alcune volte invece, il video subisce il telecine
<span class="emphasis"><em>prima</em></span> di essere scritto su DVD; anche se in origine era a
24000/1001 fotogrammi al secondi, diventa 60000/1001 campi al secondo. Quando
viene memorizzato su DVD, le coppie di campi vengono assemblate per formare
30000/1001 fotogrammi al secondo.
</p><p>
Guardando i singoli fotogrammi generati da video a 60000/1001 campi al secondo,
che sia telecine o no, l'interlacciamento è chiaramente visibile ovunque vi sia
del movimento, dato che un campo (diciamo le linee pari) rappresenta un istante
nel tempo 1/(60000/1001) secondi dopo l'altro. Riprodurre video interlacciato
su un computer risulta brutto sia perché il monitor ha una risoluzione maggiore
sia perché il video viene mostrato un fotogramma dopo l'altro invece che un
campo dopo l'altro.
</p><div class="itemizedlist"><p class="title"><b>Note:</b></p><ul class="itemizedlist" style="list-style-type: disc; "><li class="listitem"><p>
  Questa sezione si applica solo ai DVD NTSC, e non a quelli PAL.
</p></li><li class="listitem"><p>
  Le righe di esempio per <span class="application">MEncoder</span> proposte nella
  documentazione <span class="bold"><strong>non</strong></span> sono pensate per un
  utilizzo reale. Sono solo quelle minimali richieste per codificare la
  relativa categoria di video. Come fare buoni rip di DVD o configurare bene
  <code class="systemitem">libavcodec</code> per la massima qualità
  non è lo scopo di questa documentazione.
</p></li><li class="listitem"><p>
  Ci sono alcune note a piè di pagina specifiche di questa guida, così
  indicate:
  <a class="link" href="menc-feat-telecine.html#menc-feat-telecine-footnotes" title="7.2.4. Note a pie' pagina">[1]</a>
</p></li></ul></div></div><div class="sect2"><div class="titlepage"><div><div><h3 class="title"><a name="menc-feat-telecine-ident"></a>7.2.2. Come scoprire il tipo di video che possiedi</h3></div></div></div><div class="sect3"><div class="titlepage"><div><div><h4 class="title"><a name="menc-feat-telecine-ident-progressive"></a>7.2.2.1. Progressivo</h4></div></div></div><p>
Il video progressivo è stato originariamente filmato a 24000/1001 fps, e
memorizzato sul DVD senza modifica alcuna.
</p><p>
Quando riproduci un DVD progressivo con <span class="application">MPlayer</span>,
<span class="application">MPlayer</span> emette la riga seguente appena il video
inizia la riproduzione:
</p><pre class="screen">
demux_mpg: 24000/1001 fps progressive NTSC content detected, switching framerate.
</pre><p>
Da qui in poi, demux_mpg non dovrebbe mai comunicare di aver trovato
"30000/1001 fps NTSC content" (contenuto NTSC a 30000/1001 fps).
</p><p>
Quando guardi video progressivo, non dovresti mai vedere alcuna interlacciatura.
Fai tuttavia attenzione, poiché alcune volte c'è una piccola parte in telecine
infilata dove non te la aspetteresti. Ho trovato alcuni DVD di spettacoli
televisivi che hanno un secondo di telecine ad ogni cambio di scena, o anche in
momenti casuali. Una volta ho guardato un DVD che aveva una prima parte
progressiva e la seconda in telecine. Se vuoi esserne
<span class="emphasis"><em>davvero</em></span> certo, devi controllare tutto il video:
</p><pre class="screen">mplayer dvd://1 -nosound -vo null -benchmark</pre><p>
Using <tt class="option">-benchmark</tt> makes
L'utilizzo di <tt class="option">-benchmark</tt> fa sì che
<span class="application">MPlayer</span> riproduca il filmato il più velocemente
possibile; tuttavia, in dipendenza dal tuo hardware, può metterci un po'.
Ogni volta che demux_mpg segnala un cambio nella frequenza fotogrammi
(framerate), la linea immediatamente sopra ti dirà il tempo ove è cambiata.
</p><p>
Alcune volte il video progressivo sui DVD viene indicato come "soft-telecine"
perché è fatto in modo che il lettore DVD esegua il telecine.
</p></div><div class="sect3"><div class="titlepage"><div><div><h4 class="title"><a name="menc-feat-telecine-ident-telecined"></a>7.2.2.2. Telecine</h4></div></div></div><p>
Il video in telecine è stato filmato in origine a 24000/1001, ma ha subito il
telecine <span class="emphasis"><em>prima</em></span> di essere scritto sul DVD.
</p><p>
Quando <span class="application">MPlayer</span> riproduce video in telecine non
segnala (mai) alcun cambio di framerate.
</p><p>
Guardado un video in telecine, noterai artefatti che sembrano "lampeggiare":
appaiono e scompaiono ripetutamente.
Puoi notarlo meglio facendo quello che segue
</p><div class="orderedlist"><ol class="orderedlist" type="1"><li class="listitem"><pre class="screen">mplayer dvd://1</pre></li><li class="listitem"><p>
  Ricerca una parte con movimento.
</p></li><li class="listitem"><p>
  Usa il tasto <span class="keycap"><b>.</b></span> per avanzare di un fotogramma per volta.
</p></li><li class="listitem"><p>
  Guarda il pattern dei fotogrammi che paiono interlacciati e di quelli
  progressivi. Se il pattern che vedi è PPPII,PPPII,PPPII,... allora il video
  è in telecine. Se vedi qualche altro pattern, allora il video può aver
  subito il telecine attraverso qualche metodo strano;
  <span class="application">MEncoder</span> può effettuare la conversione senza
  perdita da telecine non standard a progressivo. Se non vedi alcun pattern,
  allora molto probabilmente è interlacciato.
</p></li></ol></div><p>
</p><p>
Alcune volte il video in telecine sui DVD viene indicato come "hard-telecine".
Dato che l'hard-telecine è già a 60000/1001 campi al secondi, il lettore DVD
riproduce il video senza elaborazione alcuna.
</p><p>
Un altro modo per scoprire se la tua sorgente è in telecine o no è riprodurla
con le opzioni <tt class="option">-vf pullup</tt> e <tt class="option">-v</tt> da riga
comando per vedere come <tt class="option">pullup</tt> relaziona i fotogrammi.
Se la sorgente è in telecine, dovresti vedere sulla console un pattern 3:2 con
<code class="systemitem">0+.1.+2</code> e <code class="systemitem">0++1</code> che si
alternano.
Questa tecnica ha il vantaggio di evitare di guardare la sorgente per doverla
identificare, il che può tornare utile se vuoi automatizzare la procedura di
codifica ovvero se vuoi eseguire tale procedura in remoto su una connessione
lenta.
</p></div><div class="sect3"><div class="titlepage"><div><div><h4 class="title"><a name="menc-feat-telecine-ident-interlaced"></a>7.2.2.3. Interlacciato</h4></div></div></div><p>
Il video interlacciato è stato filmato in origine a 60000/1001 campi al
secondo ed è memorizzato sul DVD a 30000/1001 fotogrammi al secondo. L'effetto
di interlacciatura (spesso chimato "combing") è un risultato di coppie di
campi che vengono combinate in fotogrammi. Ogni campo è spostato di
1/(60000/1001) secondi e quando vengono mostrati contemporaneamente la
differenza si nota.
</p><p>
Come per il video in telecine, <span class="application">MPlayer</span> non dovrebbe
mai segnalare alcun cambio di framerete, riproducendo contenuto interlacciato.
</p><p>
Quando guardi attentamente un video interlacciato avanzando fotogramma per
fotogramma col tasto <span class="keycap"><b>.</b></span>, noterai che ogni singolo fotogramma è
interlacciato.
</p></div><div class="sect3"><div class="titlepage"><div><div><h4 class="title"><a name="menc-feat-telecine-ident-mixedpt"></a>7.2.2.4. Progressivo e telecine mescolati</h4></div></div></div><p>
Tutto il contenuto di un video "progressivo e telecine mescolati" è stato
in origine filmato a 24000/1001 fotogrammi al secondo, ma alcune parti alla
fine hanno subito il telecine.
</p><p>
Quando <span class="application">MPlayer</span> riproduce questa tipologia di video
salta (spesso ripetutamente) avanti e indietro tra "30000/1001 fps NTSC" e
"24000/1001 fps progressive NTSC". Controlla le ultime righe dell'emissione di
<span class="application">MPlayer</span> per vedere questi messaggi.
</p><p>
Dovresti controllare le sezioni "30000/1001 fps NTSC" per assicurarti che siano
davvero in telecine e non solamente interlacciate.
</p></div><div class="sect3"><div class="titlepage"><div><div><h4 class="title"><a name="menc-feat-telecine-ident-mixedpi"></a>7.2.2.5. Progressivo e interlacciato mescolati</h4></div></div></div><p>
Nei contenuti con video "progressivo e interlacciato mescolati", il video
progressivo e interlacciato sono mescolati tra loro.
</p><p>
Questa categoria è decisamente simile a "progressivo e telecine mescolati",
fino a quando non controlli le parti a 30000/1001 fps e scopri che non hanno
il pattern del telecine.
</p></div></div><div class="sect2"><div class="titlepage"><div><div><h3 class="title"><a name="menc-feat-telecine-encode"></a>7.2.3. Come codificare ciascuna categoria</h3></div></div></div><p>
Come menzionato all'inizio, le linee di esempio qui sotto per
<span class="application">MEncoder</span> <span class="bold"><strong>non</strong></span> sono
pensate per essere usate davvero; dimostrano solamente i parametri minimi per
codificare correttamente ciascuna categoria.
</p><div class="sect3"><div class="titlepage"><div><div><h4 class="title"><a name="menc-feat-telecine-encode-progressive"></a>7.2.3.1. Progressivo</h4></div></div></div><p>
Il video progressivo non richiede particolari filtri per la codifica. L'unico
parametrioche devi assicurarti di usare è <tt class="option">-ofps 24000/1001</tt>.
Se non lo usi, <span class="application">MEncoder</span> cercherà di codificare a
30000/1001 fps e duplicherà i fotogrammi.
</p><p>
</p><pre class="screen">mencoder dvd://1 -oac copy -ovc lavc -ofps 24000/1001</pre><p>
</p><p>
Spesso e volentieri capita che un video che sembra progressivo contenga anche
alcune brevi parti di telecine mescolate. A meno che tu non sia sicuro,
conviene trattare il video come
<a class="link" href="menc-feat-telecine.html#menc-feat-telecine-encode-mixedpt" title="7.2.3.4. Progressivo e telecine mescolati">progressivo e telecine mescolati</a>.
Il calo di prestazioni è piccolo
<a class="link" href="menc-feat-telecine.html#menc-feat-telecine-footnotes" title="7.2.4. Note a pie' pagina">[3]</a>.
</p></div><div class="sect3"><div class="titlepage"><div><div><h4 class="title"><a name="menc-feat-telecine-encode-telecined"></a>7.2.3.2. Telecine</h4></div></div></div><p>
Il telecine può essere invertito per ricavare il contenuto originario a
24000/1001 usando un processo conosciuto come telecine-inverso.
<span class="application">MPlayer</span> include vari filtri per ottenere ciò;
il filtro migliore, <tt class="option">pullup</tt>, è descritto nella sezione
<a class="link" href="menc-feat-telecine.html#menc-feat-telecine-encode-mixedpt" title="7.2.3.4. Progressivo e telecine mescolati">progressivo e telecine
mescolati</a>.
</p></div><div class="sect3"><div class="titlepage"><div><div><h4 class="title"><a name="menc-feat-telecine-encode-interlaced"></a>7.2.3.3. Interlacciato</h4></div></div></div><p>
Nella maggior parte dei casi reali non è possibile ricavare un video
progressivo completo da contenuto interlacciato. L'unico modo di farlo senza
perdere metà della risoluzione verticale è raddoppiare il framerate e provare
ad "indovinare" quello che forma le linee corrispondenti per ogni campo
(questo ha delle controindicazioni - vedi il metodo 3).
</p><div class="orderedlist"><ol class="orderedlist" type="1"><li class="listitem"><p>
  Codifica il video in forma interlacciata. Normalmente l'interlacciatura fa a
  pugni con l'abilità del codificatore di comprimere bene, ma
  <code class="systemitem">libavcodec</code> ha due parametri
  appositamente per gestire un pochino meglio il video interlacciato:
  <tt class="option">ildct</tt> e <tt class="option">ilme</tt>. Inoltre viene caldamente
  consigliato l'utilizzo di <tt class="option">mbd=2</tt>
  <a class="link" href="menc-feat-telecine.html#menc-feat-telecine-footnotes" title="7.2.4. Note a pie' pagina">[2] </a> poiché
  codificherà i macroblocchi come non interlacciati in posti dove non c'è
  movimento. Nota che <tt class="option">-ofps</tt> qui NON serve.
  </p><pre class="screen">mencoder dvd://1 -oac copy -ovc lavc -lavcopts ildct:ilme:mbd=2</pre><p>
</p></li><li class="listitem"><p>
  Usa un filtro di de-interlacciatura prima della codifica. Ci sono vari filtri
  disponibili tra cui scegliere, ognuno dei quali con i suoi pro e i suoi
  contro. Controlla <tt class="option">mplayer -pphelp</tt> e
  <tt class="option">mplayer -vf help</tt> per vedere cosa c'è disponibile
  (fa in grep per "deint"), leggi il <a class="ulink" href="http://guru.multimedia.cx/deinterlacing-filters/" target="_top">confronto tra filtri di deinterlacciatura
  (Deinterlacing filters comparison)</a> di Michael Niedermayer, e cerca
  nelle <a class="ulink" href="http://www.mplayerhq.hu/design7/mailing_lists.html" target="_top">
  mailing list di MPlayer</a> per trovare discussioni riguardanti i vari
  filtri.
  Di nuovo il framerate non cambia, indi niente <tt class="option">-ofps</tt>.
  Inoltre, la deinterlacciatura dovrebbe essere eseguita dopo il ritaglio
  <a class="link" href="menc-feat-telecine.html#menc-feat-telecine-footnotes" title="7.2.4. Note a pie' pagina">[1]</a> e prima del
  ridimensionamento.
  </p><pre class="screen">mencoder dvd://1 -oac copy -vf yadif -ovc lavc</pre><p>
</p></li><li class="listitem"><p>
  Sfortunatamente, quest'opzione non funziona bene con
  <span class="application">MEncoder</span>; dovrebbe funzionar bene con
  <span class="application">MEncoder G2</span>, ma ancora non esiste. Puoi subire
  dei crash. Tuttavia l'obiettivo di <tt class="option">-vf tfields</tt> è di
  generare un fotogramma completo da ogni campo, portando il framerate a
  60000/1001. Il vantaggio di questo approccio è che non viene mai perso alcun
  dato; d'altro canto, dato che ogni fotogramma deriva da un solo campo, le
  righe mancanti devono essere interpolate in qualche modo. Non ci sono metodi
  veramente validi per ricreare i dati mancanti, quindi il risultato apparirà
  molto simile a quando vengono usati dei filtri di deinterlacciatura.
  La generazione delle righe che mancano è foriera di altri problemi,
  solamente per il fatto che i dati sono raddoppiati. Conseguentemente per
  mantenere la qualità si rendono necessari bitrate più elevati e viene usata
  una maggior potenza di CPU sia per la codifica che la decodifica.
  tfields ha varie opzioni su come generare le righe mancanti di ogni
  fotogramma. Se usi questo metodo, fai riferimento al manuale, e scegli
  l'opzione che può andar meglio per il tuo materiale sorgente. Fai attenzione
  che usando <tt class="option">tfields</tt> <span class="bold"><strong>devi</strong></span>
  specificare sia <tt class="option">-fps</tt> che <tt class="option">-ofps</tt> pari al
  doppio della sorgente originaria.
  </p><pre class="screen">
mencoder dvd://1 -oac copy -vf tfields=2 -ovc lavc \
    -fps 60000/1001 -ofps 60000/1001</pre><p>
</p></li><li class="listitem"><p>
  Se conti di ridurre drasticamente le dimensioni puoi estrarre e decodificare
  sono uno dei due campi. Perderai di sicuro metà della risoluzione verticale,
  ma se pensi di ridurla almeno a 1/2 dell'originale, la perdità non sarà poi
  molta. Il risultato sarà un file progressivo a 30000/1001 fotogrammi per
  secondo. La procedura è utilizzare <tt class="option">-vf field</tt>, poi crop
  <a class="link" href="menc-feat-telecine.html#menc-feat-telecine-footnotes" title="7.2.4. Note a pie' pagina">[1]</a> e scale in modo
  corretto. Ricorda che dovrai correggere scale per compensare la risoluzione
  verticale dimezzata.
  </p><pre class="screen">mencoder dvd://1 -oac copy -vf field=0 -ovc lavc</pre><p>
</p></li></ol></div></div><div class="sect3"><div class="titlepage"><div><div><h4 class="title"><a name="menc-feat-telecine-encode-mixedpt"></a>7.2.3.4. Progressivo e telecine mescolati</h4></div></div></div><p>
Per poter portare un video progressivo e telecine mescolati in un video
completamente progressivo, le parti in telecine devono essere passate in
telecine inverso. Ci son tre modi per ottenere ciò, e sono descritti qui sotto.
Nota che dovresti <span class="bold"><strong>sempre</strong></span> effettuare il
telecine inverso prima di ogni ridimensionamento; a meno che tu non sappia
davvero cosa tu stia facendo, applica il telecine inverso anche prima del ritaglio (crop)
<a class="link" href="menc-feat-telecine.html#menc-feat-telecine-footnotes" title="7.2.4. Note a pie' pagina">[1]</a>.
In questo caso serve <tt class="option">-ofps 24000/1001</tt> perché il video in
uscita sarà a 24000/1001 fotogrammi al secondo.
</p><div class="itemizedlist"><ul class="itemizedlist" style="list-style-type: disc; "><li class="listitem"><p>
  <tt class="option">-vf pullup</tt> è studiata per togliere il telecine da materiale
  in telecine lasciando stare le parti in progressivo. Per poter funzionare
  correttamente, <tt class="option">pullup</tt> <span class="bold"><strong>deve</strong></span>
  essere seguita dal filtro <tt class="option">softskip</tt> altrimenti
  <span class="application">MEncoder</span> andrà in crash.
  <tt class="option">pullup</tt> è tuttavia il modo migliore e più preciso disponibile
  per codificare sia telecine che "progressivo e telecine mescolati".
  </p><pre class="screen">
mencoder dvd://1 -oac copy -vf pullup,softskip
    -ovc lavc -ofps 24000/1001</pre><p>
</p></li><li class="listitem"><p>
  Un metodo più vecchio, invece di togliere il telecine dove c'è, è portare
  in telecine le parti che non lo sono e dopo invertire il telecine su tutto il
  video. Sembra incasinato? softpulldown è un filtro che prende tutto il video
  e lo porta in telecine. Se facciamo seguire a softpulldown
  <tt class="option">detc</tt> oppure <tt class="option">ivtc</tt>, il risultato finale sarà
  completamente progressivo. Serve <tt class="option">-ofps 24000/1001</tt>.
  </p><pre class="screen">
mencoder dvd://1 -oac copy -vf softpulldown,ivtc=1 -ovc lavc -ofps 24000/1001
  </pre><p>
</p></li><li class="listitem"><p>
  Non ho usato <tt class="option">-vf filmdint</tt>, ma questa è l'opinione che ne ha
  D Richard Felker III:

  </p><div class="blockquote"><blockquote class="blockquote"><p>E' OK, ma IMO cerca troppo spesso di deinterlacciare
    piuttosto che invertire il telecine (come molti lettori DVD da tavolo &amp;
    televisioni progressive), il che porta orrendi sfarfallii e altri
    artefatti. Se vuoi utilizzarlo devi perlomeno spendere un po' di tempo ad
    impostare le opzioni e controllare i risultati prima di esser certo che non
    faccia danni.
  </p></blockquote></div><p>
</p></li></ul></div></div><div class="sect3"><div class="titlepage"><div><div><h4 class="title"><a name="menc-feat-telecine-encode-mixedpi"></a>7.2.3.5. Progressivo e interlacciato mescolati</h4></div></div></div><p>
Ci sono due opzioni per gestire questa categoria, ognuna delle quali è un
compromesso. Dovresti decidere basandoti sulla lunghezza/durata di uno dei due
tipi.
</p><div class="itemizedlist"><ul class="itemizedlist" style="list-style-type: disc; "><li class="listitem"><p>
  Trattarlo come progressivo. Le parti interlacciate sembreranno interlacciate,
  e alcuni dei campi interlacciati dovranno essere scartati, apportando un
  pelino di saltellamenti impari. Se vuoi puoi utilizzare un filtro di
  postelaborazione, ma potrebbe leggermente inficiare le parti progressive.
  </p><p>
  Questa opzione non sarebbe decisamente da usare se casomai ti interessi
  riprodurre il video su un dispositivo interlacciato (con una sche da TV, per
  esempio). Se hai fotogrammi interlacciati in un video a 24000/1001 fotogrammi
  al secondo, verranno messi in telecine con i fotogrammi progressivi.
  Metà dei "fotogrammi" interlacciati saranno mostrati per la durata di tre
  campi (3/(60000/1001) secondi), risultando in un effetto alla "salto indietro
  nel tempo" che è bruttino. Se solo provi a far in questo modo,
  <span class="bold"><strong>devi</strong></span> usare in filtro di deinterlacciamento
  come <tt class="option">lb</tt> o <tt class="option">l5</tt>.
  </p><p>
  Può anche essere una brutta idea per un display progressivo. Scarterà coppie
  di campi interlacciati consecutivi, dando una discontinuità che si vede
  maggiormente con il secondo metodo, che mostra per due volte alcuni
  fotogrammi progressivi. Il video interlacciato a 30000/1001 fotogrammi per
  secondo è di suo un pochino zoppo dato che sarebbe da mostrare a 60000/1001
  campi al secondo, quindi i fotogrammi duplicati non si notano così tanto.
  </p><p>
  In ogni modo è meglio tenere in considerazione il tuo contenuto e come
  intendi riprodurlo. Se il tuo video è al 90% progressivo e non pensi di
  riprodurlo mai su una TV, dovresti propendere per l'approccio progressivo.
  Se è progressivo solo per metà, probabilmente ti converrà codificarlo come
  se fosse interlacciato.
  </p></li><li class="listitem"><p>
  Trattarlo come interlacciato. Alcuni fotogrammi delle parti progressive
  verranno duplicati, portando saltelli impari. Ancora, i filtri di
  deinterlacciamento potrebbero inficiare le parti progressive.
</p></li></ul></div></div></div><div class="sect2"><div class="titlepage"><div><div><h3 class="title"><a name="menc-feat-telecine-footnotes"></a>7.2.4. Note a pie' pagina</h3></div></div></div><div class="orderedlist"><ol class="orderedlist" type="1"><li class="listitem"><p><b>Riguardo il taglio (crop): </b>
  I dati video sui DVD sono memorizzati in un formato conosciuto come YUV 4:2:0.
  In un video YUV, la luminosità ("luma") e il colore ("chroma") vengono
  salvati separatamente. Dato che l'occhio umano è in qualche modo meno
  sensibile al colore che alla luminosità, in un'immagine YUV 4:2:0 c'è solo
  un pixel chroma ogni quattro pixel luma. In un'immagine progressiva, ogni
  quadrato di quattro pixel luma (due per lato) ha in comune un pixel chroma.
  Devi prima ridimensionare lo YUV 4:2:0 progressivo a una risoluzione pari, e
  anche utilizzare lo scostamento. Per esempio,
  <tt class="option">crop=716:380:2:26</tt> è OK ma
  <tt class="option">crop=716:380:3:26 </tt> non lo è.
  </p><p>
  Quando gestisci YUV 4:2:0 interlacciato, la situazione è un pelo più
  complessa. Invece di avere quattro pixel luma nel
  <span class="emphasis"><em>fotogramma</em></span> che condividono un pixel chroma, quattro
  pixel in ogni <span class="emphasis"><em>campo</em></span> condividono un pixel chroma.
  Quando i campi vengono interlacciati per formare un fotogramma, ogni
  "scanline" è alta un pixel. Ora, invece di avere tutti i quattro pixel luma
  in un quadrato, ci sono due pixel affiancati, e gli altri due pixel sono
  affiancati due scanline più sotto. I due pixel luma nella scanline di mezzo
  sono di un altro campo, e quindi condividono un pixel chroma differente con
  due pixel due scanline dopo. Tutta questa confusione rende necessario avere
  dimensione verticale pari e lo scostamento deve essere un multiplo di quattro.
  La dimensione orizzontale può rimanere dispari.
  </p><p>
  Per video in telecine, si consiglia di effettuare il taglio dopo l'inversione
  del telecine. Una volta che il video è progressivo ti serve solo tagliare di
  numeri dispari. Se davvero vuoi ottenere il piccolo aumento di velocità che
  puoi avere tagliando prima, devi prima tagliare in verticale di multipli di
  quattro, altrimenti il filtro di telecine inverso non riceverà dati corretti.
  </p><p>
  Per video interlacciato (non in telecine), devi sempre tagliare
  verticalmente di multipli di quattro a meno che tu non stia usando
  <tt class="option">-vf field</tt> prima del taglio.
  </p></li><li class="listitem"><p><b>Riguardo i parameti di codifica e la qualità: </b>
  Il fatto che qui venga cosigliata <tt class="option">mbd=2</tt> non significa che
  non si debba usare altrimenti. Insieme con <tt class="option">trell</tt>,
  <tt class="option">mbd=2</tt> è una delle due opzioni di
  <code class="systemitem">libavcodec</code> che ottimizzano al
  meglio la qualità e sarebbero sempre da utilizzare entrambe a meno che
  l'aumento della velocità di codifica sua proibitivo (ad es. per la codifica
  in tempo reale (realtime)). Ci sono molte altre opzioni di
  <code class="systemitem">libavcodec</code> che aumentano la
  qualità (e rallentano la codifica), ma questo non è l'obiettivo di
  questa documentaziione.
  </p></li><li class="listitem"><p><b>About the performance of pullup: </b>
  It is safe to use <tt class="option">pullup</tt> (along with <tt class="option">softskip
  </tt>) on progressive video, and is usually a good idea unless
  the source has been definitively verified to be entirely progressive.
  The performace loss is small for most cases. On a bare-minimum encode,
  <tt class="option">pullup</tt> causes <span class="application">MEncoder</span> to
  be 50% slower. Adding sound processing and advanced <tt class="option">lavcopts
  </tt> overshadows that difference, bringing the performance
  decrease of using <tt class="option">pullup</tt> down to 2%.
  </p></li></ol></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="menc-feat-dvd-mpeg4.html">Indietro</a> </td><td width="20%" align="center"><a accesskey="u" href="encoding-guide.html">Risali</a></td><td width="40%" align="right"> <a accesskey="n" href="menc-feat-enc-libavcodec.html">Avanti</a></td></tr><tr><td width="40%" align="left" valign="top">7.1. Produrre un rip di un film da DVD in un
  MPEG-4 ("DivX") di alta qualità </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> 7.3. Encoding with the <code class="systemitem">libavcodec</code>
  codec family</td></tr></table></div></body></html>
