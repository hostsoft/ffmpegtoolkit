<html><head><meta http-equiv="Content-Type" content="text/html; charset=utf-8"><title>3.6. Riproduzione DVD</title><link rel="stylesheet" type="text/css" href="default.css"><meta name="generator" content="DocBook XSL Stylesheets V1.78.1"><link rel="home" href="index.html" title="MPlayer - Il Visualizzatore di film"><link rel="up" href="usage.html" title="Capitolo 3. Utilizzo"><link rel="prev" href="drives.html" title="3.5. Lettori CD/DVD"><link rel="next" href="vcd.html" title="3.7. Riproduzione VCD"><link rel="preface" href="howtoread.html" title="Come leggere questa documentazione"><link rel="chapter" href="intro.html" title="Capitolo 1. Introduzione"><link rel="chapter" href="install.html" title="Capitolo 2. Installazione"><link rel="chapter" href="usage.html" title="Capitolo 3. Utilizzo"><link rel="chapter" href="video.html" title="Capitolo 4. Dispositivi di uscita video"><link rel="chapter" href="ports.html" title="Capitolo 5. Ports"><link rel="chapter" href="mencoder.html" title="Capitolo 6. Utilizzo base di MEncoder"><link rel="chapter" href="encoding-guide.html" title="Capitolo 7. La codifica con MEncoder"><link rel="chapter" href="faq.html" title="Capitolo 8. Frequently Asked Questions"><link rel="appendix" href="bugreports.html" title="Appendice A. Come segnalare i bug (errori)"><link rel="appendix" href="skin.html" title="Appendice B. MPlayer skin format"><link rel="subsection" href="dvd.html#region_code" title="3.6.1. Codici regionali"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">3.6. Riproduzione DVD</th></tr><tr><td width="20%" align="left"><a accesskey="p" href="drives.html">Indietro</a> </td><th width="60%" align="center">Capitolo 3. Utilizzo</th><td width="20%" align="right"> <a accesskey="n" href="vcd.html">Avanti</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="dvd"></a>3.6. Riproduzione DVD</h2></div></div></div><p>
Per una lista completa delle opzioni disponibili per favore leggi la pagina man.
La sintassi per riprodurre un DVD normale è la seguente:
</p><pre class="screen">
mplayer dvd://<em class="replaceable"><code>&lt;traccia&gt;</code></em> [-dvd-device <em class="replaceable"><code>&lt;dispositivo&gt;</code></em>]
</pre><p>
</p><p>
Esempio:
</p><pre class="screen">mplayer dvd://1 -dvd-device /dev/hdc</pre><p>
</p><p>
Se hai compilato <span class="application">MPlayer</span> con il supporto per dvdnav,
la sintassi è la stessa, tranne che devi usare dvdnav:// invece di dvd://.
</p><p>
Il dispositivo DVD di default è <tt class="filename">/dev/dvd</tt>. Se la tua
impostazione è diversa, crea un collegamento simbolico o indica il dispositivo
giusto dalla riga comando con l'opzione <tt class="option">-dvd-device</tt>.
</p><p>
<span class="application">MPlayer</span> usa <code class="systemitem">libdvdread</code> e
<code class="systemitem">libdvdcss</code> per la riproduzione e la decrittazione dei
DVD. Queste due librerie sono contenute nei sorgenti di
<span class="application">MPlayer</span>, non hai bisogno di installarle
separatamente. Puoi anche usare le controparti di sistema delle due librerie,
ma questa non è la soluzione raccomandata, in quanto può portare a bachi,
incompatibilità di librerie e minor velocità.
</p><div class="note" style="margin-left: 0.5in; margin-right: 0.5in;"><h3 class="title">Nota</h3><p>
Nel caso di problemi di decodifica di DVD, prova a disabilitare il supermount,
o qualsiasi altra utilità. Alcuni lettori RPC-2 possono anche aver bisogno di
avere il codice di zona impostato.
</p></div><p><b>Decrittazione DVD. </b>
La decrittazione dei DVD viene fatta da <code class="systemitem">libdvdcss</code>. La
modalità può esser specificata attraverso la variabile d'ambiente
<code class="envar">DVDCSS_METHOD</code>, vedi la pagina di manuale per i dettagli.
</p><div class="sect2"><div class="titlepage"><div><div><h3 class="title"><a name="region_code"></a>3.6.1. Codici regionali</h3></div></div></div><p>
I lettori DVD al giorno d'oggi sono venduti con una costrizione senza senso
chiamata <a class="ulink" href="http://it.wikipedia.org/wiki/DVD-Video#Codici_regionali" target="_top">codice regionale</a>
(<a class="ulink" href="http://en.wikipedia.org/wiki/DVD_region_code" target="_top">in inglese</a>).
Questa è una strategia per forzare i lettori DVD ad accettare solamente DVD
prodotti per una delle sei diverse regioni in cui è stato diviso il mondo.
Come un gruppo di persone possano sedersi attorno ad un tavolo, partorire
un'idea del genere ed aspettarsi che il mondo del 21° secolo si pieghi ai loro
voleri, è aldilà di ogni comprensione.
</p><p>
I lettori che forzano l'impostazione regionale solo via software sono anche
conosciuti come lettori RPC-1, quelli che lo gestiscono via hardware come RPC-2.
I lettori RPC-2 permettono la modifica della regione per cinque volte, prima
che resti bloccata.
Sotto Linux puoi usare lo strumento
<a class="ulink" href="http://linvdr.org/projects/regionset/" target="_top">regionset</a> per
per impostare il codice regionale del tuo lettore DVD.
</p><p>
Grazie al cielo, è possibile convertire lettori RPC-2 in lettori RPC-1
attraverso un aggiornamento del firmware. Inserisci il modello del tuo lettore
DVD nel tuo motore di ricerca preferito oppure dai un'occhiata ai forum e alle
sezioni di download di
<a class="ulink" href="http://www.rpc1.org/" target="_top">"The firmware page"</a>.
Anche se si devono applicare le solite precauzioni per l'aggiornamento del
firmware, le esperienze relative alla rimozione della forzatura del codice
regionale sono generalmente positive.
</p></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="drives.html">Indietro</a> </td><td width="20%" align="center"><a accesskey="u" href="usage.html">Risali</a></td><td width="40%" align="right"> <a accesskey="n" href="vcd.html">Avanti</a></td></tr><tr><td width="40%" align="left" valign="top">3.5. Lettori CD/DVD </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> 3.7. Riproduzione VCD</td></tr></table></div></body></html>
