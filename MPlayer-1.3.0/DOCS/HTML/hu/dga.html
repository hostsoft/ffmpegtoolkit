<html><head><meta http-equiv="Content-Type" content="text/html; charset=utf-8"><title>6.2. DGA</title><link rel="stylesheet" type="text/css" href="default.css"><meta name="generator" content="DocBook XSL Stylesheets V1.78.1"><link rel="home" href="index.html" title="MPlayer - The Movie Player"><link rel="up" href="video.html" title="6. fejezet - Videó kimeneti eszközök"><link rel="prev" href="xv.html" title="6.1. Xv"><link rel="next" href="svgalib.html" title="6.3. SVGAlib"><link rel="preface" href="howtoread.html" title="Hogyan olvasd ezt a dokumentációt"><link rel="chapter" href="intro.html" title="1. fejezet - Bevezetés"><link rel="chapter" href="install.html" title="2. fejezet - Telepítés"><link rel="chapter" href="usage.html" title="3. fejezet - Használat"><link rel="chapter" href="tv-input.html" title="4. fejezet - TV bemenet"><link rel="chapter" href="tv-teletext.html" title="5. fejezet - Teletext"><link rel="chapter" href="video.html" title="6. fejezet - Videó kimeneti eszközök"><link rel="chapter" href="ports.html" title="7. fejezet - Portok"><link rel="chapter" href="mencoder.html" title="8. fejezet - A MEncoder használatának alapjai"><link rel="chapter" href="encoding-guide.html" title="9. fejezet - Kódolás a MEncoderrel"><link rel="chapter" href="faq.html" title="10. fejezet - Gyakran ismételt kérdések"><link rel="appendix" href="bugreports.html" title="A. függelék - Hogyan jelentsd a hibákat"><link rel="appendix" href="skin.html" title="B. függelék - MPlayer skin formátum"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">6.2. DGA</th></tr><tr><td width="20%" align="left"><a accesskey="p" href="xv.html">Vissza</a> </td><th width="60%" align="center">6. fejezet - Videó kimeneti eszközök</th><td width="20%" align="right"> <a accesskey="n" href="svgalib.html">Előre</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="dga"></a>6.2. DGA</h2></div></div></div><p><b>BEVEZETÉS. </b>
Ez a dokumentum megpróbálja pár szóban elmagyarázni, hogy mi is az a DGA
tulajdonképpen és mit tehet a DGA vezérlő az <span class="application">MPlayer</span>nek
(és mit nem).
</p><p><b>MI AZ A DGA. </b>
A <acronym class="acronym">DGA</acronym> a <span class="emphasis"><em>Direct Graphics Access</em></span>
rövidítése és azt jelenti, hogy egy program az X szerver megkerülésével
direkt eléréssel módosíthatja a framebuffer memóriát. Gyakorlatilag ez úgy
történik, hogy a framebuffer memória a processzed memória tartományába
kerül leképezésre. Ezt a kernel csak superuser jogokkal engedélyezi. Vagy
<code class="systemitem">root</code> néven történő bejelentkezéssel
vagy az <span class="application">MPlayer</span> futtatható állományának SUID
bitjének beállításával juthatsz ilyen jogokhoz. (<span class="bold"><strong>nem
javasoljuk</strong></span>).
</p><p>
Két verziója van a DGA-nak: a DGA1 az XFree 3.x.x-ban volt használatos, a DGA2
az XFree 4.0.1-ben került bevezetésre.
</p><p>
A DGA1 csak direkt framebuffer elérést biztosít a fent leírt módszerrel. A
videó jel felbontásának megváltoztatásához az XVidMode kiterjesztést kell
használnod.
</p><p>
A DGA2 már tartalmazza az XVidMode kiterjesztés képességeit és a
képernyő színmélységét is engedi változtatni. Így alaphelyzetben 32
bites színmélységben futtatott X szervert átállíthatsz 15 bites
mélységre és vissza.
</p><p>
Ennek ellenére a DGA-nak van néhány hátránya. Úgy tűnik ez az általad használt
grafikus chip-től függ és az ezen chip-et irányító vezérlő X szerverben való
megvalósításától. Így nem minden rendszeren működik...
</p><p><b>DGA TÁMOGATÁS TELEPÍTÉSE AZ MPLAYERHEZ. </b>
Először győződj meg, hogy az X betölti a DGA kiterjesztést: lásd
a <tt class="filename">/var/log/XFree86.0.log</tt> fájlt:

</p><pre class="programlisting">(II) Loading extension XFree86-DGA</pre><p>

XFree86 4.0.x vagy újabb
<span class="bold"><strong>nagyon javasolt</strong></span>!
Az <span class="application">MPlayer</span> DGA vezérlőjét a
<tt class="filename">./configure</tt> automatikusan megtalálja, de elő is írhatod
a használatát a <tt class="option">--enable-dga</tt> kapcsolóval.
</p><p>
Ha a vezérlő nem tud kisebb felbontásra váltani, kísérletezz a
<tt class="option">-vm</tt> (csak X 3.3.x esetén), <tt class="option">-fs</tt>,
<tt class="option">-bpp</tt>, <tt class="option">-zoom</tt> kapcsolókkal a filmnek
legmegfelelőbb videó mód megtalálásához. Még nincs konverter :(
</p><p>
Lépj be <code class="systemitem">root</code>ként. A DGA-hoz root
elérés kell, hogy közvetlenül tudjon írni a videó memóriába. Ha felhasználóként
akarod futtatni, telepítsd az <span class="application">MPlayer</span>t SUID root-tal:

</p><pre class="screen">
chown root <em class="replaceable"><code>/usr/local/bin/mplayer</code></em>
chmod 750 <em class="replaceable"><code>/usr/local/bin/mplayer</code></em>
chmod +s <em class="replaceable"><code>/usr/local/bin/mplayer</code></em>
</pre><p>

Így már egyszerű felhasználók esetében is működik.
</p><div class="caution" style="margin-left: 0.5in; margin-right: 0.5in;"><h3 class="title">Biztonsági kockázat</h3><p>
Ez <span class="bold"><strong>nagy</strong></span> biztonsági kockázatot jelent!
<span class="bold"><strong>Soha</strong></span> ne csináld ezt meg egy szerveren vagy egy
olyan számítógépen amihez mások is hozzáférnek, mert root jogokat szerezhetnek
a SUID root-os <span class="application">MPlayer</span>rel.
</p></div><p>
Használd a <tt class="option">-vo dga</tt> kapcsolót, és már megy is! (reméljük:)
Kipróbálhatod a <tt class="option">-vo sdl:driver=dga</tt> kapcsolót is, hogy működik-e!
Sokkal gyorsabb!
</p><p><a name="dga-modelines"></a><b>FELBONTÁS VÁLTÁS. </b>
A DGA vezérlő lehetővé teszi a kimeneti jel felbontásának megváltoztatását.
Ezzel elkerülhető a (lassú) szoftveres méretezés és ugyanakkor teljes képernyős
képet biztosít. Ideális helyzetben pontosan a videó adat felbontására vált
(kivéve az aspect arányt), de az X szerver csak a
<tt class="filename">/etc/X11/XF86Config</tt>
(<tt class="filename">/etc/X11/XF86Config-4</tt> XFree 4.X.X esetén)
fájlban előírt felbontásokra enged váltani.
Ezeket modline-oknak nevezik és a videó hardvered tulajdonságain múlik.
Az X szerver átnézi ezt a konfigurációs fájlt indításkor és letiltja a
hardverednek nem megfelelőeket.
Az X11 log fájlból kiderítheted, hogy mely módok engedélyezettek. Megtalálhatóak
a <tt class="filename">/var/log/XFree86.0.log</tt> fájlban.
</p><p>
Ezek a bejegyzések tudvalevőleg működnek Riva128 chip-en, az nv.o X szerver
vezérlő modul használatával.
</p><pre class="programlisting">
Section "Modes"
  Identifier "Modes[0]"
  Modeline "800x600"  40     800 840 968 1056  600 601 605 628
  Modeline "712x600"  35.0   712 740 850 900   400 410 412 425
  Modeline "640x480"  25.175 640 664 760 800   480 491 493 525
  Modeline "400x300"  20     400 416 480 528   300 301 303 314 Doublescan
  Modeline "352x288"  25.10  352 368 416 432   288 296 290 310
  Modeline "352x240"  15.750 352 368 416 432   240 244 246 262 Doublescan
  Modeline "320x240"  12.588 320 336 384 400   240 245 246 262 Doublescan
EndSection
</pre><p><b>DGA &amp; MPLAYER. </b>
A DGA két helyen használható az <span class="application">MPlayer</span>ben: Az
SDL vezérlőnek előírhatod a használatát (<tt class="option">-vo sdl:driver=dga</tt>)
és a DGA vezérlőben (<tt class="option">-vo dga</tt>). A fent említettek vonatkoznak
mind a kettőre; a következő részben leírom, hogyan működik az
<span class="application">MPlayer</span> DGA vezérlője.
</p><p><b>TULAJDONSÁGOK. </b>
A DGA vezérlő használatát a <tt class="option">-vo dga</tt> kapcsoló parancssorban
történő megadásával írhatod elő. Alapértelmezésként az videó eredeti
felbontásához legközelebb álló felbontásra vált. Szándékosan figyelmen
kívül hagyja a <tt class="option">-vm</tt> és <tt class="option">-fs</tt> kapcsolókat
(videó mód váltás engedélyezése és teljes képernyő) - mindig a lehető
legtöbbet megpróbálja elfedni a képernyődből a videó mód váltásával, így
megspórolja a képméretezéshez szükséges plusz CPU ciklusokat. Ha nem
tetszik az általa választott mód, kényszerítheted, hogy az általad megadott
felbontáshoz legközelebbit keresse meg az <tt class="option">-x</tt> és
<tt class="option">-y</tt> kapcsolókkal. A <tt class="option">-v</tt> kapcsoló beírásának
hatására a DGA vezérlő sok egyéb mellett kilistázza az aktuális
<tt class="filename">XF86Config</tt> fájl által támogatott összes felbontást.
DGA2 használata esetén előírhatod a színmélységet is a <tt class="option">-bpp</tt>
kapcsolóval. Az érvényes színmélységek 15, 16, 24 és 32. A hardvereden
múlik, hogy ezek a színmélységek alapból támogatottak-e vagy (valószínűleg
lassú) konverziót kell végezni.
</p><p>
Ha vagy olyan szerencsés, hogy elegendő memóriád van az egész, nem képernyőn
lévő kép bemásolásához, a DGA vezérlő dupla bufferelést fog használni, ami
egyenletesebb film lejátszást eredményez. Kiírja, hogy a dupla bufferelés
engedélyezett-e vagy sem.
</p><p>
A dupla bufferelés azt jelenti,h ogy a videód következő képkockája a memória
egy nem megjelenített részére másolódik, amíg az aktuális képkocka van a
képernyőn. Ha kész a következő képkocka, a grafikus chip megkapja az új kép
memóriabeli helyét, és egyszerűen onnan megjeleníti a képet. Eközben a másik
buffer ismét feltöltődik új videó adattal.
</p><p>
A dupla bufferelés bekapcsolható a <tt class="option">-double</tt> kapcsolóval, vagy
letiltható a <tt class="option">-nodouble</tt>-lal. A jelenlegi alapértelmezett
beállítás szerint le van tiltva a dupla bufferelés. DGA vezérlő használata
esetén az onscreen display (OSD) csak akkor működik, ha a dupla bufferelés
engedélyezve van. Azonban a dupla bufferelés nagy sebességcsökkenéssel járhat
(az én K6-II+ 525 gépemen további 20% CPU idő!) a hardvered DGA implementációjától
függően.
</p><p><b>SEBESSÉGI ADATOK. </b>
Általánosságban a DGA framebuffer elérésének legalább olyan gyorsnak
kell lennie, mint az X11-es vezérlőnek a teljes képernyős képhez szükséges
kiegészítők használatával. Az <span class="application">MPlayer</span> által kiírt
százalékos sebesség értékeket azonban fenntartással kezeld, mert például az
X11-es vezérlő esetén nem tartalmazzák azt az időt, ami az X szervernek kell
a kirajzoláshoz. Hurkold rá a terminált egy soros vonalra és indítsd el a
<span class="command"><strong>top</strong></span> programot, akkor megtudod mi is történik valójában a
dobozodban.
</p><p>
Kijelenthetjük, hogy a DGA gyorsítása a 'normális' X11-es használathoz képest
erőteljesen függ a grafikus kártyádtól és hogy a hozzá tartozó X szerver modul
mennyire optimalizált.
</p><p>
Ha lassú rendszered van, jobb ha 15 vagy 16 bites színmélységet használsz,
mivel ezek fele akkora memória sávszélességet igényelnek, mint a 32 bites
megjelenítés.
</p><p>
A 24 bites színmélység használata jó ötlet, ha a kártyád natívan támogatja a
32 bites mélységet, mivel ez is 25%-kal kevesebb adatátvitelt jelent a 32/32
módhoz képest.
</p><p>
Láttam pár AVI fájlt 266-os Pentium MMX-en lejátszva. Az AMD K6-2 CPU-k is
működnek 400 MHZ vagy afölött.
</p><p><b>ISMERT HIBÁK. </b>
Nos, az XFree néhány fejlesztője szerint a DGA egy szörnyeteg. Ők azt mondják,
jobb ha nem használod. Az implementációja nem mindig tökéletes az XFree-hez
tartozó chipset vezérlőkkel.
</p><div class="itemizedlist"><ul class="itemizedlist" style="list-style-type: disc; "><li class="listitem"><p>
  Az XFree 4.0.3 és az <tt class="filename">nv.o</tt> esetén van egy hiba, ami
  érdekes színeket eredményez.
</p></li><li class="listitem"><p>
  ATI vezérlő esetén egynél többször kell visszaváltani a módot a DGA-s
  lejátszás után.
</p></li><li class="listitem"><p>
  Néhány vezérlő egyszerűen képtelen visszaváltani normál felbontásra (használd a
  <span class="keycap"><b>Ctrl</b></span>+<span class="keycap"><b>Alt</b></span>+<span class="keycap"><b>Keypad +</b></span>
  és
  <span class="keycap"><b>Ctrl</b></span>+<span class="keycap"><b>Alt</b></span>+<span class="keycap"><b>Keypad -</b></span>
  kombinációkat a kézi váltáshoz).
</p></li><li class="listitem"><p>
  Néhány vezérlő egyszerűen rossz színeket jelenít meg.
</p></li><li class="listitem"><p>
  Néhány vezérlő hamis adatot ad a processz címterébe bemappolt memória méretéről,
  így a vo_dga nem használ dupla bufferelést (SIS?).
</p></li><li class="listitem"><p>
  Néhány vezérlő egy használható módot sem jelez. Ebben az esetben a
  DGA vezérlő összeomlik és azt írja, hogy 100000x100000-es értelmetlen mód
  vagy valami hasonló.
</p></li><li class="listitem"><p>
  Az OSD csak engedélyezett dupla buffereléssel működik (különben villog).
</p></li></ul></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="xv.html">Vissza</a> </td><td width="20%" align="center"><a accesskey="u" href="video.html">Fel</a></td><td width="40%" align="right"> <a accesskey="n" href="svgalib.html">Előre</a></td></tr><tr><td width="40%" align="left" valign="top">6.1. Xv </td><td width="20%" align="center"><a accesskey="h" href="index.html">Főoldal</a></td><td width="40%" align="right" valign="top"> 6.3. SVGAlib</td></tr></table></div></body></html>
