<html><head><meta http-equiv="Content-Type" content="text/html; charset=utf-8"><title>3.10. Csatorna többszörözés</title><link rel="stylesheet" type="text/css" href="default.css"><meta name="generator" content="DocBook XSL Stylesheets V1.78.1"><link rel="home" href="index.html" title="MPlayer - The Movie Player"><link rel="up" href="usage.html" title="3. fejezet - Használat"><link rel="prev" href="advaudio-surround.html" title="3.9. Térhatású/többcsatornás lejátszás"><link rel="next" href="advaudio-volume.html" title="3.11. Szoftveres hangerő állítás"><link rel="preface" href="howtoread.html" title="Hogyan olvasd ezt a dokumentációt"><link rel="chapter" href="intro.html" title="1. fejezet - Bevezetés"><link rel="chapter" href="install.html" title="2. fejezet - Telepítés"><link rel="chapter" href="usage.html" title="3. fejezet - Használat"><link rel="chapter" href="tv-input.html" title="4. fejezet - TV bemenet"><link rel="chapter" href="tv-teletext.html" title="5. fejezet - Teletext"><link rel="chapter" href="video.html" title="6. fejezet - Videó kimeneti eszközök"><link rel="chapter" href="ports.html" title="7. fejezet - Portok"><link rel="chapter" href="mencoder.html" title="8. fejezet - A MEncoder használatának alapjai"><link rel="chapter" href="encoding-guide.html" title="9. fejezet - Kódolás a MEncoderrel"><link rel="chapter" href="faq.html" title="10. fejezet - Gyakran ismételt kérdések"><link rel="appendix" href="bugreports.html" title="A. függelék - Hogyan jelentsd a hibákat"><link rel="appendix" href="skin.html" title="B. függelék - MPlayer skin formátum"><link rel="subsection" href="advaudio-channels.html#advaudio-channels-general" title="3.10.1. Általános információk"><link rel="subsection" href="advaudio-channels.html#advaudio-channels-mono" title="3.10.2. Mono lejátszása két hangszóróval"><link rel="subsection" href="advaudio-channels.html#advaudio-channels-copying" title="3.10.3. Csatorna másolás/mozgatás"><link rel="subsection" href="advaudio-channels.html#advaudio-channels-mixing" title="3.10.4. Csatorna keverés"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">3.10. Csatorna többszörözés</th></tr><tr><td width="20%" align="left"><a accesskey="p" href="advaudio-surround.html">Vissza</a> </td><th width="60%" align="center">3. fejezet - Használat</th><td width="20%" align="right"> <a accesskey="n" href="advaudio-volume.html">Előre</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="advaudio-channels"></a>3.10. Csatorna többszörözés</h2></div></div></div><div class="sect2"><div class="titlepage"><div><div><h3 class="title"><a name="advaudio-channels-general"></a>3.10.1. Általános információk</h3></div></div></div><p>
Sajnos nincs szabvány a csatornák sorrendjére vonatkozóan. Az alábbi sorrend
az AC-3-é, ami eléggé tipikus; próbáld meg ezt és meglátod, hogy a forrásod
megfelel-e neki. A csatornák számozása 0-tól indul.

</p><div class="orderedlist"><p class="title"><b>mono</b></p><ol class="orderedlist compact" type="1"><li class="listitem" value="0"><p>középső</p></li></ol></div><p>

</p><div class="orderedlist"><p class="title"><b>sztereó</b></p><ol class="orderedlist compact" type="1"><li class="listitem" value="0"><p>bal</p></li><li class="listitem"><p>jobb</p></li></ol></div><p>

</p><div class="orderedlist"><p class="title"><b>kvadrafónikus</b></p><ol class="orderedlist compact" type="1"><li class="listitem" value="0"><p>bal első</p></li><li class="listitem"><p>jobb első</p></li><li class="listitem"><p>bal hátsó</p></li><li class="listitem"><p>jobb hátsó</p></li></ol></div><p>

</p><div class="orderedlist"><p class="title"><b>surround 4.0</b></p><ol class="orderedlist compact" type="1"><li class="listitem" value="0"><p>bal első</p></li><li class="listitem"><p>jobb első</p></li><li class="listitem"><p>közép hátsó</p></li><li class="listitem"><p>közép első</p></li></ol></div><p>

</p><div class="orderedlist"><p class="title"><b>surround 5.0</b></p><ol class="orderedlist compact" type="1"><li class="listitem" value="0"><p>bal első</p></li><li class="listitem"><p>jobb első</p></li><li class="listitem"><p>bal hátsó</p></li><li class="listitem"><p>jobb hátsó</p></li><li class="listitem"><p>közép első</p></li></ol></div><p>

</p><div class="orderedlist"><p class="title"><b>surround 5.1</b></p><ol class="orderedlist compact" type="1"><li class="listitem" value="0"><p>bal első</p></li><li class="listitem"><p>jobb első</p></li><li class="listitem"><p>bal hátsó</p></li><li class="listitem"><p>jobb hátsó</p></li><li class="listitem"><p>közép első</p></li><li class="listitem"><p>mélynyomó</p></li></ol></div><p>
</p><p>
A <tt class="option">-channels</tt> kapcsolóval az audió dekódertől lekérdezhető a
csatornák száma. Néhány audió codec a specifikált csatornák számát használja
fel a downmixing szükségességének megállapítására. Figyelj rá, hogy ez nem
mindig érinti a kimeneti csatornák számát. Például a <tt class="option">-channels 4</tt>
használata egy sztereó MP3 fájl lejátszásánál továbbra is 2 csatornás kimenetet
ad, mert az MP3 codec nem tud extra csatornákat készíteni.
</p><p>
A <tt class="option">channels</tt> audió szűrő használható csatornák létrehozására
vagy eltávolítására, a hangkártya felé kiküldött csatornák számának beállítására
való. Lásd a következő fejezeteket a csatorna manipulációval kapcsolatos bővebb
információkért.
</p></div><div class="sect2"><div class="titlepage"><div><div><h3 class="title"><a name="advaudio-channels-mono"></a>3.10.2. Mono lejátszása két hangszóróval</h3></div></div></div><p>
A mono hangok sokkal jobbak, ha két hangszórón keresztül hallhatóak - különösen
ha fülhallgatót használsz. Az audió fájlok, amik ténylegesen egy csatornásak,
automatikusan két hangszórón keresztül kerülnek lejátszásra; sajnos, a legtöbb
mono hangú fájl tulajdonképpen szereóként van elkódolva, amiben az egyik csatornát
lenémították. A legkönnyebb és legbolondbiztosabb megoldás arra, hogy mindkét
hangszórón ugyanaz a kimenet legyen, az <tt class="option">extrastereo</tt> szűrő:
</p><pre class="screen">mplayer <em class="replaceable"><code>fájlnév</code></em> -af extrastereo=0</pre><p>
</p><p>
Ez átlagolja mindkét csatornát, aminek eredményeként fele olyan hangosak lesznek,
mint az eredeti. A következő fejezetekben találsz egyéb példákat is ennek
megvalósítására a hangerő csökkentése nélkül, de azok komplexek és különböző
kapcsolókat igényelnek attól függően, hogy melyik csatornát tartod meg. Ha tényleg
szükséges a hangerő megtartása, könnyebb, ha a <tt class="option">volume</tt> szűrővel
kikísérletezed és megkeresed a helyes hangerőt. Például:
</p><pre class="screen">
mplayer <em class="replaceable"><code>filename</code></em> -af extrastereo=0,volume=5
</pre><p>
</p></div><div class="sect2"><div class="titlepage"><div><div><h3 class="title"><a name="advaudio-channels-copying"></a>3.10.3. Csatorna másolás/mozgatás</h3></div></div></div><p>
A <tt class="option">channels</tt> szűrő bármelyik vagy az összes csatornát
tudja mozgatni. A <tt class="option">channels</tt> szűrő alopcióinak beállítása
esetenként bonyolult és némi odafigyelést kíván.

</p><div class="orderedlist"><ol class="orderedlist compact" type="1"><li class="listitem"><p>
  Döntsd el, hány kimeneti csatornára van szükséged. Ez az első alopció.
</p></li><li class="listitem"><p>
  Számold meg, hány csatornamozgatást fogsz véghezvinni. Ez a második alopció.
  Minden csatorna több különböző helyre mozgatható egy időben, de tartsd észben,
  hogy ha egy csatornát mozgatsz (még ha csak egy helyre is), a forrás csatorna
  üres lesz amíg másik csatornát nem mozgatsz a helyére. Csatorna másolásakor
  a forrás ugyan az marad, egyszerűen csak mozgasd a csatornát mind a cél mind
  a forrás helyre. Például:
  </p><pre class="programlisting">
2-es csatorna --&gt; 3-as csatorna
2-es csatorna --&gt; 2-es csatorna</pre><p>
</p></li><li class="listitem"><p>
  Írd le a csatorna másolásokat alopció párokként. Figyelj rá, hogy az első
  csatorna a 0, a második az 1, stb. Ezen alopciók sorrendje nem számít,
  amíg megfelelően vannak csoportosítva
  <em class="replaceable"><code>forrás:cél</code></em> párokba.
</p></li></ol></div><p>
</p><h4><a name="idp41662544"></a>Példa: egy csatorna két hangszóróra</h4><p>
Itt egy példa az egy csatorna több hangszóróra való kiküldésének egy másik módjára.
Ebben a példában feltételezzük, hogy a bal csatornát kell lejátszani és a jobb
csatornát eldobjuk. Követve a fenti leírást:
</p><div class="orderedlist"><ol class="orderedlist" type="1"><li class="listitem"><p>
  Ahhoz, hogy egy-egy kimeneti csatorna legyen mindkét hangszóróhoz, az első
  alopciónak "2"-nek kell lennie.
</p></li><li class="listitem"><p>
  A bal csatornát kell mozgatni a jobb csatornára és saját magára is, hogy ne
  legyen üres. Ez összesen két mozgatás, ami miatt a második alopció is "2".
</p></li><li class="listitem"><p>
  A bal csatorna mozgatásához (0. csatorna) a jobb csatornára (1. csatorna) az
  alopció pár "0:1", "0:0" mozgatja a bal csatornát saját magára.
</p></li></ol></div><p>
Mindezt összerakva kapjuk:
</p><pre class="screen">
mplayer <em class="replaceable"><code>fájlnév</code></em> -af channels=2:2:0:1:0:0
</pre><p>
</p><p>
Ezen példa előnye az <tt class="option">extrastereo</tt>-val szemben, hogy a hangerő
mindegyik kimeneti csatornán a bemeneti csatornáéval megegyező lesz. A hátránya,
hogy az alopciókat "2:2:1:0:1:1"-re kell változtatni, ha a kívánt audió a jobb
csatornán van. Valamint nehezebb megjegyezni és begépelni.
</p><h4><a name="idp41669616"></a>Példa: bal csatorna két hangszóróra rövidítve</h4><p>
Van egy sokkal könnyebb mód a <tt class="option">channels</tt> szűrő használatára,
hogy a bal csatornát mindkét hangszórón megszólaltassuk:
</p><pre class="screen">mplayer <em class="replaceable"><code>fájlnév</code></em> -af channels=1</pre><p>
A második csatorna figyelmen kívül marad és további alopciók nélkül az egyetlen
megmaradó csatorna egyedül marad. A hangkártya vezérlők az egy csatornás
audiót automatikusan lejátszák mindkét hangszórón. Ez csak akkor működik, ha
a kívánt csatorna a bal.
</p><h4><a name="idp41672736"></a>Példa: az elülső csatornák duplázása hátra</h4><p>
Másik gyakori művelet az elülső csatornák duplázása és lejátszása hátul, a hátsó
hangszórókon kvadrafónikus beállítással.
</p><div class="orderedlist"><ol class="orderedlist" type="1"><li class="listitem"><p>
  Négy kimeneti csatorna kell. Az első alopció "4".
</p></li><li class="listitem"><p>
  A két elülső csatornát kell mozgatni a megfelelő hátsóra és saját magára. Ez négy
  mozgatás, a második alopció "4".
</p></li><li class="listitem"><p>
  A bal elsőt (0. csatorna) kell mozgatni a bal hátsóra (2. csatorna): "0:2".
  A bal elsőt saját magára is kell mozgatni: "0:0". A jobb elsőt (1. csatorna)
  a jobb hátsóra (3. csatorna): "1:3", és saját magára kell mozgatni: "1:1".
</p></li></ol></div><p>
Az alopciók összeállításával kapjuk:
</p><pre class="screen">
mplayer <em class="replaceable"><code>fájlnév</code></em> -af channels=4:4:0:2:0:0:1:3:1:1
</pre><p>
</p></div><div class="sect2"><div class="titlepage"><div><div><h3 class="title"><a name="advaudio-channels-mixing"></a>3.10.4. Csatorna keverés</h3></div></div></div><p>
A <tt class="option">pan</tt> szűrő felhasználó által megadott arányban tudja keverni a
csatornákat. Ezzel meg lehet csinálni mindent, amit a <tt class="option">channels</tt>
szűrővel, és még többet is. Sajnos az alopciók még komplikáltabbak.
</p><div class="orderedlist"><ol class="orderedlist" type="1"><li class="listitem"><p>
  Döntsd el, hány csatornával akarsz dolgozni. Ezt a <tt class="option">-channels</tt>
  és/vagy <tt class="option">-af channels</tt> kapcsolókkal kell megadnod. A példák
  megmutatják, mikor melyiket kell használni.
</p></li><li class="listitem"><p>
  Döntsd el, hány csatornát adsz át a <tt class="option">pan</tt>-nek (a további
  dekódolt csatornák figyelmen kívül maradnak). Ez az első alopció és
  szabályozza a kimeneti csatornák számát is.
</p></li><li class="listitem"><p>
  A fennmaradó alopciók megadják, hogy melyik csatornát milyen mértékben kell
  bekeverni mindegyik másik csatornába. Ez az igazán bonyolult dolog. Könnyítésként
  válaszd szét az alopciókat különböző részekre, egy rész minden egyes bemeneti
  csatornához. Minden egy részen belül található alopció egy kimeneti csatornának
  felel meg. A szám, amit megadsz, a bemeneti csatorna kimeneti csatornába
  történő bekeverésének százalékos aránya lesz.
  </p><p>
  A <tt class="option">pan</tt> 0 és 512 közötti értékeket fogad el, az eredeti
  hangerő 0% és 51200%-ának megfelelően. Légy óvatos, ha 1-nél nagyobb értékeket
  használsz. Nem csak nagy hangerőt adhat, de ha túlléped a hangkártyád
  mintavételezési rátáját, kellemetlen pukkanásokat és kattanásokat hallhatsz.
  Ha akarod, a <tt class="option">pan</tt>-t követheti egy <tt class="option">,volume</tt>
  a vágás engedélyezéséhez, de jobb a <tt class="option">pan</tt> értékeit olyan
  alacsonyan tartani, hogy ne kelljen vágni.
  </p></li></ol></div><p>
</p><h4><a name="idp41688800"></a>Példa: egy csatorna két hangszóróra</h4><p>
Itt van egy újabb példa a bal csatorna két hangszórón történő lejátszására. Kövesd
a fent leírt lépéseket:
</p><div class="orderedlist"><ol class="orderedlist" type="1"><li class="listitem"><p>
  A <tt class="option">pan</tt>nek két kimeneti csatornája lesz, így az első
  alopció "2".
</p></li><li class="listitem"><p>
  Mivel két bemeneti csatornánk van, két alopció rész lesz.
  Mivel két kimeneti csatornánk van, két alopció lesz részenként.
  A fájl bal csatornája teljes hangerővel mehet az új bal és jobb
  csatornára.
  Így az első alopció rész "1:1".
  A jobb csatornát figyelmen kívül kell hagyni, így a második "0:0".
  A sorvégi 0 értékek elhagyhatóak, de a könnyebb megértésért
  most megtartjuk őket.
</p></li></ol></div><p>
Ezen opciók összeállítása adja:
</p><pre class="screen">mplayer <em class="replaceable"><code>fájlnév</code></em> -af pan=2:1:1:0:0</pre><p>
Ha inkább a jobb csatorna kell a bal helyett, a <tt class="option">pan</tt> alopciói
"2:0:0:1:1" lesznek.
</p><h4><a name="idp41694656"></a>Példa: bal csatorna két hangszóróra rövidítve</h4><p>
Amint a <tt class="option">channels</tt>-el, itt is lehet rövidíteni, ha a csak a bal
csatornával dolgozol:
</p><pre class="screen">mplayer <em class="replaceable"><code>fájlnév</code></em> -af pan=1:1</pre><p>
Mivel a <tt class="option">pan</tt>-nek csak egy bemeneti csatornája van (a másik csatorna
figyelmen kívül marad), csak egy része van az alopcióknak, ami megadja, hogy az
egyetlen csatorna saját maga 100%-át kapja.
</p><h4><a name="idp41697872"></a>Példa: 6 csatornás PCM lekeverése</h4><p>
Az <span class="application">MPlayer</span> 6 csatornás PCM dekódolója nem tud lekeverni.
Itt egy módszer a PCM lekeverésre a <tt class="option">pan</tt> használatával:
</p><div class="orderedlist"><ol class="orderedlist" type="1"><li class="listitem"><p>
  A kimeneti csatornák száma 2, így az első alopció "2".
</p></li><li class="listitem"><p>
  Hat bemeneti csatornával hat alopció rész lesz. Szerencsére mivel csak az első
  két csatorna kimenetével foglalkozunk, csak két részt kell készítenünk; a
  maradék négy elhagyható. Vigyázz, nem mindig ugyan az a csatornák sorrendje a
  többcsatornás audió fájlokban! Ez a példa egy olyan fájl lekeverését szemlélteti,
  amiben ugyan olyan csatornák vannak, mint az AC-3 5.1 esetén:
  </p><pre class="programlisting">
0 - bal első
1 - jobb első
2 - bal hátsó
3 - jobb hátsó
4 - középső első
5 - mélynyomó</pre><p>
  Az alopciók első csoportja az eredeti hangerő százalékát adja, sorrendben,
  amit mindegyik kimeneti csatorna a bal első csatornától kap: "1:0".
  A jobb első csatornának a jobb kimenetre kell mennie: "0:1".
  Ugyan ez a hátsó csatornákra: "1:0" és "0:1".
  A középső csatorna mindkét kimeneti csatornára átmegy fél hangerővel:
  "0.5:0.5", a mélynyomó pedig mindkettőre teljes hangerővel: "1:1".
</p></li></ol></div><p>
Mindezt összerakva:
</p><pre class="screen">
mplayer <em class="replaceable"><code>6-channel.wav</code></em> -af pan=2:1:0:0:1:1:0:0:1:0.5:0.5:1:1
</pre><p>
A fenti példa százalékok csak durva példák. Nyugodtan játszadozz velük!
</p><h4><a name="idp41705408"></a>Példa: 5.1-es audió lejátszása nagy hangszórókon, mélynyomó nélkül</h4><p>
Ha egy pár nagy hangszóród van elől, nem kell pénzt áldoznod mélynyomóra a
teljes 5.1-es hangzáshoz. Ha a <tt class="option">-channels 5</tt> használatával
kéred, hogy a liba52 az 5.1-es audiót 5.0-ban dekódolja, a mélynyomó
csatornája egyszerűen elmarad. Ha a mélynyomó csatornáját saját magad
szeretnéd szétosztani, kézzel kell lekeverned a
<tt class="option">pan</tt>-nal:
</p><div class="orderedlist"><ol class="orderedlist" type="1"><li class="listitem"><p>
  Mivel a <tt class="option">pan</tt>-nak mind a hat csatornával kell foglalkoznia, add
  meg a <tt class="option">-channels 6</tt> kapcsolót, hogy a liba52 dekódolja őket.
</p></li><li class="listitem"><p>
  A <tt class="option">pan</tt> csak öt csatornára küld kimenetet, az első alopció 5.
</p></li><li class="listitem"><p>
  Hat bemeneti csatorna van és öt kimeneti csatorna, ez hat részt jelent öt alopcióval.
  </p><div class="itemizedlist"><ul class="itemizedlist compact" style="list-style-type: disc; "><li class="listitem"><p>
    A bal első csatornát csak saját magára kell ismételni:
    "1:0:0:0:0"
  </p></li><li class="listitem"><p>
    Ugyan ez a jobb első csatornára:
    "0:1:0:0:0"
  </p></li><li class="listitem"><p>
    Ugyan ez a bal hátsó csatornára:
    "0:0:1:0:0"
  </p></li><li class="listitem"><p>
    És a jobb hátsó csatornára:
    "0:0:0:1:0"
  </p></li><li class="listitem"><p>
    Közép első szintén:
    "0:0:0:0:1"
  </p></li><li class="listitem"><p>
    És most kell eldöntenünk, hogy mit csináljunk a mélynyomóval, pl.
    felezve a jobb elsőre és a bal elsőre:
    "0.5:0.5:0:0:0"
  </p></li></ul></div><p>
</p></li></ol></div><p>
Ezen opciók összevonásával születik meg az eredmény:
</p><pre class="screen">
mplayer <em class="replaceable"><code>dvd://1</code></em> -channels 6 -af pan=5:1:0:0:0:0:0:1:0:0:0:0:0:1:0:0:0:0:0:1:0:0:0:0:0:1:0.5:0.5:0:0:0
</pre><p>
</p></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="advaudio-surround.html">Vissza</a> </td><td width="20%" align="center"><a accesskey="u" href="usage.html">Fel</a></td><td width="40%" align="right"> <a accesskey="n" href="advaudio-volume.html">Előre</a></td></tr><tr><td width="40%" align="left" valign="top">3.9. Térhatású/többcsatornás lejátszás </td><td width="20%" align="center"><a accesskey="h" href="index.html">Főoldal</a></td><td width="40%" align="right" valign="top"> 3.11. Szoftveres hangerő állítás</td></tr></table></div></body></html>
