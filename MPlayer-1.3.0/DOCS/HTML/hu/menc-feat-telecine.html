<html><head><meta http-equiv="Content-Type" content="text/html; charset=utf-8"><title>9.2. Mit kezdjünk a telecine-nel és az átlapolással NTSC DVD-ken</title><link rel="stylesheet" type="text/css" href="default.css"><meta name="generator" content="DocBook XSL Stylesheets V1.78.1"><link rel="home" href="index.html" title="MPlayer - The Movie Player"><link rel="up" href="encoding-guide.html" title="9. fejezet - Kódolás a MEncoderrel"><link rel="prev" href="menc-feat-dvd-mpeg4.html" title='9.1. Nagyon jó minőségű MPEG-4 ("DivX") rip készítése DVD filmből'><link rel="next" href="menc-feat-enc-libavcodec.html" title="9.3. Kódolás a libavcodec codec családdal"><link rel="preface" href="howtoread.html" title="Hogyan olvasd ezt a dokumentációt"><link rel="chapter" href="intro.html" title="1. fejezet - Bevezetés"><link rel="chapter" href="install.html" title="2. fejezet - Telepítés"><link rel="chapter" href="usage.html" title="3. fejezet - Használat"><link rel="chapter" href="tv-input.html" title="4. fejezet - TV bemenet"><link rel="chapter" href="tv-teletext.html" title="5. fejezet - Teletext"><link rel="chapter" href="video.html" title="6. fejezet - Videó kimeneti eszközök"><link rel="chapter" href="ports.html" title="7. fejezet - Portok"><link rel="chapter" href="mencoder.html" title="8. fejezet - A MEncoder használatának alapjai"><link rel="chapter" href="encoding-guide.html" title="9. fejezet - Kódolás a MEncoderrel"><link rel="chapter" href="faq.html" title="10. fejezet - Gyakran ismételt kérdések"><link rel="appendix" href="bugreports.html" title="A. függelék - Hogyan jelentsd a hibákat"><link rel="appendix" href="skin.html" title="B. függelék - MPlayer skin formátum"><link rel="subsection" href="menc-feat-telecine.html#menc-feat-telecine-intro" title="9.2.1. Bevezetés"><link rel="subsection" href="menc-feat-telecine.html#menc-feat-telecine-ident" title="9.2.2. Hogyan állapítható meg egy videó típusa"><link rel="subsection" href="menc-feat-telecine.html#menc-feat-telecine-encode" title="9.2.3. Hogyan lehet elkódolni ezen kategóriákat"><link rel="subsection" href="menc-feat-telecine.html#menc-feat-telecine-footnotes" title="9.2.4. Lábjegyzet"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">9.2. Mit kezdjünk a telecine-nel és az átlapolással NTSC DVD-ken</th></tr><tr><td width="20%" align="left"><a accesskey="p" href="menc-feat-dvd-mpeg4.html">Vissza</a> </td><th width="60%" align="center">9. fejezet - Kódolás a <span class="application">MEncoder</span>rel</th><td width="20%" align="right"> <a accesskey="n" href="menc-feat-enc-libavcodec.html">Előre</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="menc-feat-telecine"></a>9.2. Mit kezdjünk a telecine-nel és az átlapolással NTSC DVD-ken</h2></div></div></div><div class="sect2"><div class="titlepage"><div><div><h3 class="title"><a name="menc-feat-telecine-intro"></a>9.2.1. Bevezetés</h3></div></div></div><p><b>Mi az a telecine? </b>
Ha nem érted teljesen, ami ebben a dokumentumban le van írva, olvasd el a
<a class="ulink" href="http://en.wikipedia.org/wiki/Telecine" target="_top">Wikipedia telecine szócikkét</a>.
Ez egy érthető és meglehetősen átfogó leírás arról, hogy mi is az
a telecine.
</p><p><b>Megjegyzés a számokhoz. </b>
Sok dokumentáció, beleértve a fent belinkelt cikket is, az NTSC videó mező
per másodperc értékét 59.94-ként határozza meg, és a megfelelő képkocka
per másodperc értéket 29.97-nek (telecine-s és átlapolt) és 23.976-nak
írja (progresszív). Az egyszerűség kedvéért sok dokumentáció még ezeket
a számokat is lekerekíti 60-ra, 30-ra és 24-re.
</p><p>
Pontosan fogalmazva az összes szám csak közelítés. A fekete-fehér
NTSC videó pontosan 60 mező per másodperces volt, de később 60000/1001-et
választottak, hogy a szín adatokat hozzáigazítsák, de kompatibilisek
maradjanak a kortárs fekete-fehér televíziókkal. A digitális NTSC videó
(mint ami a DVD-n van) is 60000/1001 mező per másodperces. Ebből származik,
hogy az átlapolt és telecine-lt videó 30000/1001 képkocka per másodperces;
a progresszív videó 24000/1001 képkocka per másodperces.
</p><p>
A <span class="application">MEncoder</span> dokumentációjának régebbi változatai
és számos archivált levelezési listára küldött levél az 59.94-re, 29.97-re
és a 23.976-ra hivatkozik. Az összes <span class="application">MEncoder</span>
dokumentáció frissítve lett a tört számokra és neked is ajánlatos ezeket
használni.
</p><p>
<tt class="option">-ofps 23.976</tt> helytelen.
<tt class="option">-ofps 24000/1001</tt> használandó helyette.
</p><p><b>A telecine használata. </b>
Az összes videónak, amit NTSC televízión szándékoznak megjeleníteni,
60000/1001 mező per másodperc sebességűnek kell lennie. A TV-nek készített
filmeket és show-kat gyakran direkt 60000/1001 mező per másodperces sebességgel
fényképezik, de a mozifilmek nagy része 24 vagy 24000/1001 képkocka per
másodperccel készül. Amikor a mozis film DVD-jét készítik, a videót egy
telecine-nek nevezett eljárás keretében televíziós formátumra konvertálják.
</p><p>
Egy DVD-n a videót tulajdonképpen soha sem 60000/1001 mező per
másodperccel tárolják. Abban a videóban, ami eredetileg 60000/1001-es
volt, egy pár mező alkot egy képkockát, 30000/1001 képkocka per
másodperces sebességet eredményezve. A hardveres DVD lejátszók ezután
beolvasnak egy, a videó folyamban benne lévő jelzőt, hogy megállapítsák,
hogy a páros vagy páratlan sorszámú sorok alkotják-e az első mezőt.
</p><p>
Általában a 24000/1001 képkocka per másodperces tartalom változatlan
marad, ha DVD-re kódolják és a DVD lejátszónak kell telecine-t
végezni menet közben. De néha a videót a DVD-re mentés
<span class="emphasis"><em>előtt</em></span> telecine-lik, akkor is, ha eredetileg
24000/1001 képkocka per másodperces volt, így 60000/1001 mező per
másodperces lesz, és a lemezen 30000/1001 képkocka per
másodpercesként tárolódik.
</p><p>
Ha megnézed az egyes képkockákat a 60000/1001 mező per másodperces
videóban, telecine-lt vagy sem, az átlapolás tisztán látható bármilyen
mozgásnál, mert az egyik mező (mondjuk a páros sorszámú sorok) időben
1/(60000/1001) másodperccel későbbi történést reprezentál, mint a másik.
Átlapolt videó számítógépen történő lejátszáskor rondán néz ki, mert
egyrészt a monitornak nagyobb a felbontása, másrészt mert a videót
kockáról kockára mutatja meg, mezőről mezőre történő lejátszás helyett.
</p><div class="itemizedlist"><p class="title"><b>Megjegyzések:</b></p><ul class="itemizedlist" style="list-style-type: disc; "><li class="listitem"><p>
  Ez a rész csak NTSC DVD-re vonatkozik, nem a PAL-ra.
</p></li><li class="listitem"><p>
  A <span class="application">MEncoder</span> példa sorok a dokumentumban
  <span class="bold"><strong>nem</strong></span> hétköznapi felhasználásra lettek
  írva. Csak a legalapvetőbb dolgokat mutatják, ami a megfelelő kategóriába
  tartozó videók kódolásához szükséges. A jó DVD rip-ek készítése vagy a
  <code class="systemitem">libavcodec</code> finomhangolása a
  maximális minőség eléréséhez nem tartozik ezen fejezet célkitűzései közé,
  nézd meg a <a class="link" href="encoding-guide.html" title="9. fejezet - Kódolás a MEncoderrel">MEncoder kódolási útmutató</a>
  többi részét.
</p></li><li class="listitem"><p>
  Sok megjegyzés vonatkozik erre a leírásra, melyek így vannak jelölve:
  <a class="link" href="menc-feat-telecine.html#menc-feat-telecine-footnotes" title="9.2.4. Lábjegyzet">[1]</a>
</p></li></ul></div></div><div class="sect2"><div class="titlepage"><div><div><h3 class="title"><a name="menc-feat-telecine-ident"></a>9.2.2. Hogyan állapítható meg egy videó típusa</h3></div></div></div><div class="sect3"><div class="titlepage"><div><div><h4 class="title"><a name="menc-feat-telecine-ident-progressive"></a>9.2.2.1. Progresszív</h4></div></div></div><p>
A progresszív videót eredetileg 24000/1001 fps-sel rögzítették és
változtatás nélkül tárolják a DVD-n.
</p><p>
Ha egy progressive DVD-t az <span class="application">MPlayer</span>rel játszasz
le, az <span class="application">MPlayer</span> a következő sort fogja kiírni,
amint a film lejátszása megkezdődik:
</p><pre class="screen">
demux_mpg: 24000/1001 fps progressive NTSC content detected, switching framerate.
</pre><p>
magyarul:
</p><pre class="screen">
demux_mpg: 24000/1001 fps progresszív NTSC formátumot találtam, frameráta váltás.
</pre><p>
Ettől a ponttól kezdve a demux_mpg soha sem mondhatja azt, hogy
"30000/1001 fps NTSC formátumot" talált.
</p><p>
Ha progresszív videót nézel, soha nem láthatod meg az átlapolást. De
vigyázz, néha pár telecine-s bit belekeveredik oda, ahol nem számítasz
rá. Én DVD-n lévő TV műsoroknál láttam egy másodpercnyi telecine-t
minden jelenet váltáskor vagy véletlen helyeken történő belenézéskor.
Egyszer láttam olyan DVD-t is, aminek az első fele progresszív volt,
a második fele pedig telecine-s. Ha <span class="emphasis"><em>tényleg</em></span>
biztosra akarsz menni, átvizsgálhatod az egész filmet:
</p><pre class="screen">mplayer dvd://1 -nosound -vo null -benchmark</pre><p>
A <tt class="option">-benchmark</tt> kapcsoló határása az
<span class="application">MPlayer</span> olyan gyorsan játsza le a
filmet, amennyire csak lehetséges; a hardveredtől függően sokáig
is eltarthat. Minden esetben, ha a demux_mpg frameráta váltást
észlel, a fenti sor azonnal megmutatja neked a váltás idejét.
</p><p>
Néha a progresszív videóra "soft-telecine"-ként
hivatkoznak, mert a DVD lejátszónak kell ezt telecine-elnie.
</p></div><div class="sect3"><div class="titlepage"><div><div><h4 class="title"><a name="menc-feat-telecine-ident-telecined"></a>9.2.2.2. Telecine-lt</h4></div></div></div><p>
A telecine-lt videót eredetileg 24000/1001 fps-sel vették fel, de
telecine-lve lett a DVD-re írás <span class="emphasis"><em>előtt</em></span>.
</p><p>
Az <span class="application">MPlayer</span> nem ír semmilyen
frameráta változást, ha telecine-lt videót játszik le.
</p><p>
Egy telecine-lt videó nézésekor átlapolási hibákat láthatsz, amik
miatt "villoghat" a kép: ismétlődően megjelennek majd eltűnnek.
Ezt jobban megfigyelheted így:
</p><div class="orderedlist"><ol class="orderedlist" type="1"><li class="listitem"><pre class="screen">mplayer dvd://1</pre></li><li class="listitem"><p>
  Menj egy mozgást ábrázoló részhez.
</p></li><li class="listitem"><p>
  Használd a <span class="keycap"><b>.</b></span> gombot az egy képkockával történő előreléptetéshez.
</p></li><li class="listitem"><p>
  Nézd meg az átlapoltnak látszó és a progresszívnak látszó képkockák
  mintáját. Ha a minta, amit látsz PPPII, PPPII, PPPII,... akkor a
  videó telecine-lt. Ha valami más mintát látsz, akkor a videót lehet,
  hogy egy másik, nem szabványos módszerrel telecine-lték;
  a <span class="application">MEncoder</span> nem tudja veszteségmentesen
  átkonvertálni a nem-sabványos telecine-t progresszívba. Ha egyáltalán
  nem látsz semmilyen mintát, akkor valószínűleg átlapolt.
</p></li></ol></div><p>
</p><p>
Néha a DVD-ken lévő telecine-lt videót "hard-telecine"-nek
is hívják. Mivel a hard-telecine már 60000/1001 mező per másodperces,
a DVD lejátszó mindenféle manipulálás nélkül játsza le a videót.
</p><p>
A másik módszer a telecine-lt forrás felismerésére a forrás megtekintése
a <tt class="option">-vf pullup</tt> és <tt class="option">-v</tt> kapcsolók
parancssorhoz történő hozzáadásával. Így megnézheted, hogy a
<tt class="option">pullup</tt> hogyan illeszkedik a képkockákhoz. Ha a forrás
telecine-s, a konzolon egy 3:2-es mintát kell látnod, melyben
<code class="systemitem">0+.1.+2</code> és <code class="systemitem">0++1</code> váltakozik.
Ennek a technikának megvan az az előnye, hogy nem kell a forrást
nézned az azonosításhoz, ami akkor jó, ha automatizálni szeretnéd a
kódolási folyamatot vagy távolról, lassú kapcsolaton keresztül
szeretnéd megcsinálni.
</p></div><div class="sect3"><div class="titlepage"><div><div><h4 class="title"><a name="menc-feat-telecine-ident-interlaced"></a>9.2.2.3. Átlapolt</h4></div></div></div><p>
Az átlapolt videót eredetileg 60000/1001 mező per másodperc sebességgel
filmezték és 30000/1001 képkocka per másodperccel került fel a DVD-re. Az
átlapolási effektus (gyakran "combing"-nak hívják) a mező párok
képkockává történő egyesítésének eredménye. Minden mezőnek 1/(60000/1001)
másodpercnyire kellene lennie egymástól, megjelenítésnél a különbség
szemmel látható.
</p><p>
Akár csak a telecine-s videóknál, az <span class="application">MPlayer</span>nek
a nem kell semmiféle frameráta változásról értesítenie átlapolt videók
lejátszásakor.
</p><p>
Ha egy átlapolt videót közelebbről megnézel képkocka-léptetéssel a
<span class="keycap"><b>.</b></span> gombot nyomogatva, megláthatod, hogy minden egyes
képkocka átlapolt.
</p></div><div class="sect3"><div class="titlepage"><div><div><h4 class="title"><a name="menc-feat-telecine-ident-mixedpt"></a>9.2.2.4. Kevert progresszív és telecine</h4></div></div></div><p>
Az összes "kevert progresszív és telecine" videót eredetileg 24000/1001
képkocka per másodperccel rögzítették, de egyes részei utólag
telecine-lve lettek.
</p><p>
Ha az <span class="application">MPlayer</span> ilyen videót játszik le,
(sokszor ismétlődően) oda-vissza vált "30000/1001 fps NTSC" és
"24000/1001 fps progresszív NTSC" között. Figyeld az
<span class="application">MPlayer</span> kimenetének alját, ott megláthatod
az üzeneteket.
</p><p>
Nézd meg a "30000/1001 fps NTSC" részeket, és meggyőződhetsz róla,
hogy telecine-ltek, nem csak átlapoltak.
</p></div><div class="sect3"><div class="titlepage"><div><div><h4 class="title"><a name="menc-feat-telecine-ident-mixedpi"></a>9.2.2.5. Kevert progresszív és átlapolt</h4></div></div></div><p>
"Kevert progresszív és átlapolt" tartalomnál a progresszív
és az átlapolt videót összeillesztették.
</p><p>
Ez a kategória ugyan úgy viselkedik, mint a "kevert progresszív és telecine",
egészen addig, amíg meg nem vizsgálod a 30000/1001 fps-es részeket
és észre nem veszed, hogy nincs bennük telecine minta.
</p></div></div><div class="sect2"><div class="titlepage"><div><div><h3 class="title"><a name="menc-feat-telecine-encode"></a>9.2.3. Hogyan lehet elkódolni ezen kategóriákat</h3></div></div></div><p>
Ahogy említettem az elején, például a <span class="application">MEncoder</span>
alábbi parancssorai <span class="bold"><strong>nem</strong></span> igazán használhatóak;
csak demonstrálják a minimum paramétereket az egyes kategóriák megfelelő kódolásához.
</p><div class="sect3"><div class="titlepage"><div><div><h4 class="title"><a name="menc-feat-telecine-encode-progressive"></a>9.2.3.1. Progresszív</h4></div></div></div><p>
A progresszív videóhoz nem kell semmilyen különleges szűrés. Az egyetlen
paraméterm, amit biztosan használnod kell, az a
<tt class="option">-ofps 24000/1001</tt>. Egyébként a <span class="application">MEncoder</span>
30000/1001 fps-sel és duplikált képkockákkal próbál kódolni.
</p><p>
</p><pre class="screen">mencoder dvd://1 -oac copy -ovc lavc -ofps 24000/1001</pre><p>
</p><p>
Gyakran az az eset áll fenn, hogy a videó progresszívnek tűnik, de valójában
nagyon rövid telecine-s részek vannak belekeverve. Ha nem vagy biztos
a dolgodban, a legbiztonságosabb, ha
<a class="link" href="menc-feat-telecine.html#menc-feat-telecine-encode-mixedpt" title="9.2.3.4. Kevert progresszív és telecine">kevert progresszív és telecine-lt</a>
videóként kezeled. A teljesítményvesztés kicsi
<a class="link" href="menc-feat-telecine.html#menc-feat-telecine-footnotes" title="9.2.4. Lábjegyzet">[3]</a>.
</p></div><div class="sect3"><div class="titlepage"><div><div><h4 class="title"><a name="menc-feat-telecine-encode-telecined"></a>9.2.3.2. Telecine-lt</h4></div></div></div><p>
A telecine visszafordítható, hogy megkapd az eredeti 24000/1001-es
tartalmat, egy inverz-telecine-nek nevezett eljárással.
Az <span class="application">MPlayer</span> számos szűrővel rendelkezik ennek
az elvégzéséhez; a legjobb szűrő a <tt class="option">pullup</tt> le van írva
a <a class="link" href="menc-feat-telecine.html#menc-feat-telecine-encode-mixedpt" title="9.2.3.4. Kevert progresszív és telecine">kevert progresszív és telecine</a>
részben.
</p></div><div class="sect3"><div class="titlepage"><div><div><h4 class="title"><a name="menc-feat-telecine-encode-interlaced"></a>9.2.3.3. Átlapolt</h4></div></div></div><p>
A legtöbb gyakorlati esetben nem lehetséges a teljes progresszív videó
visszanyerése az átlapolt tartalomból. Az egyetlen út ehhez a függőleges
felbontás felének elvesztése nélkül a frameráta megduplázása és
"megtippelni", hogy mi kellene minden egyes mező megfelelő sorainak
felépítéséhez (ennek vannak hátrányai - lásd a 3. módszert).
</p><div class="orderedlist"><ol class="orderedlist" type="1"><li class="listitem"><p>
  Kódold el a videót átlapolt formában. Normális esetben az átlapolás
  eléggé odavág a kódoló tömörítési képességeinek, de a
  <code class="systemitem">libavcodec</code>nek van két
  paramétere speciálisan az átlapolt videó tárolásának egy kicsit jobb
  kezeléséhez: <tt class="option">ildct</tt> és <tt class="option">ilme</tt>. Az
  <tt class="option">mbd=2</tt> használata is javasolt
  <a class="link" href="menc-feat-telecine.html#menc-feat-telecine-footnotes" title="9.2.4. Lábjegyzet">[2] </a>, mert ez a
  makroblokkokat nem-átlapoltként fogja elkódolni azokon a helyeken, ahol
  nincs mozgás. Ügyelj rá, hogy itt a <tt class="option">-ofps</tt> NEM kell.
  </p><pre class="screen">mencoder dvd://1 -oac copy -ovc lavc -lavcopts ildct:ilme:mbd=2</pre><p>
</p></li><li class="listitem"><p>
  Használj deinterlacing szűrőt a kódolás előtt. Számos közül
  választhatsz, mindegyiknek megvan a maga előnye és hátránya.
  Lásd az <tt class="option">mplayer -pphelp</tt> és az
  <tt class="option">mplayer -vf help</tt> kimenetét, hogy megtudd, mit
  használhatsz (grep-pelj a "deint"-re), olvasd el Michael Niedermayer
  <a class="ulink" href="http://guru.multimedia.cx/deinterlacing-filters/" target="_top">Deinterlacing szűrő összehasonlítását</a>,
  és keress az
  <a class="ulink" href="http://www.mplayerhq.hu/design7/mailing_lists.html" target="_top">
  MPlayer levelezési listáin</a> a sok beszélgetés között, ami a
  különböző szűrőkről szól.
  A frameráta itt sem változik, így nem kell a
  <tt class="option">-ofps</tt>. A deinterlacing-et a vágás után
  <a class="link" href="menc-feat-telecine.html#menc-feat-telecine-footnotes" title="9.2.4. Lábjegyzet">[1]</a> és a méretezés
  előtt kell elvégezni.
  </p><pre class="screen">mencoder dvd://1 -oac copy -vf yadif -ovc lavc</pre><p>
</p></li><li class="listitem"><p>
  Sajnos ez a kapcsoló hibás a <span class="application">MEncoder</span>ben;
  talán a <span class="application">MEncoder G2</span>-vel működni fog,
  de itt most még nem. Fagyásokat tapasztalhatsz. Egyébként a <tt class="option"> -vf
  tfields</tt> célja az lenne, hogy teljes képkockát készít
  mindegyik mezőből, ami miatt a frameráta 60000/1001 lesz. Ennek a
  megközelítésnek az az előnye, hogy soha nincs adatvesztés; habár
  mivel minden egyes kocka csak egy mezőből keletkezik, a hiányzó
  sorokat valahogy interpolálni kell. Igazából nincs jó módszer a
  hiányzó adat összegyűjtésére és így az eredmény kicsit úgy fog
  kinézni, mint amikor valamilyen deinterlacing szűrőt használsz. A
  hiányzó sorok generálása egyéb dolgokat idéz elő, egyszerűen mivel
  az adat mennyisége megduplázódik. Így, nagyobb kódolási bitráták
  szükségesek a minőség megtartásához, és nagyobb CPU teljesítmény
  mind a kódoláshoz, mind a dekódoláshoz. A tfield-eknek számos különböző
  opciójuk van az egyes képkockákban hiányzó sorok előállításához. Ha
  ezt a módszert használod, akkor nézd meg a manual-t és válassz, hogy
  melyik opcióval néz ki legjobban az anyagod. Figyelj rá, hogy ha
  <tt class="option">tfield</tt>-eket használsz,
  mind a <tt class="option">-fps</tt>-nek, mind a <tt class="option">-ofps</tt>-nek
  az eredeti forrásod framerátájának kétszeresét
  <span class="bold"><strong>kell megadnod</strong></span>.
  </p><pre class="screen">
mencoder dvd://1 -oac copy -vf tfields=2 -ovc lavc \
  -fps 60000/1001 -ofps 60000/1001</pre><p>
</p></li><li class="listitem"><p>
  Ha drasztikus downscaling-et tervezel, kiszedhetsz és elkódolhatsz
  egy mezőt is a kettő helyett. Természetesen így elveszíted a
  függőleges felbontás felét, de ha downscaling-et tervezel legfeljebb
  az eredeti 1/2-ével, a veszteség nem számottevő. Az eredmény egy
  progresszív 30000/1001 képkocka per másodperces fájl lesz. A
  helyes eljárás a <tt class="option">-vf field</tt> használata, majd vágás
  <a class="link" href="menc-feat-telecine.html#menc-feat-telecine-footnotes" title="9.2.4. Lábjegyzet">[1]</a> és
  megfelelő méretezés. Emlékezz, hogy be kell állítanod a méretarányt a
  felezett függőleges felbontásnak megfelelően.
  </p><pre class="screen">mencoder dvd://1 -oac copy -vf field=0 -ovc lavc</pre><p>
</p></li></ol></div></div><div class="sect3"><div class="titlepage"><div><div><h4 class="title"><a name="menc-feat-telecine-encode-mixedpt"></a>9.2.3.4. Kevert progresszív és telecine</h4></div></div></div><p>
Ahhoz, hogy egy kevert, progresszív és telecine-s videót teljesen
progresszív videóvá konvertálj, a telecine-lt részeket
inverz-telecine-elni kell. Ez háromféle képpen végezhető el,
mint ahogy az lejjebb látható. Figyelj rá, hogy
<span class="bold"><strong>mindig</strong></span> az inverse-telecine legyen
meg bármilyen átméretezés előtt; hacsak nem vagy teljesen biztos a
dolgodban, és az inverse-telecine legyen a vágás előtt is
<a class="link" href="menc-feat-telecine.html#menc-feat-telecine-footnotes" title="9.2.4. Lábjegyzet">[1]</a>.
A <tt class="option">-ofps 24000/1001</tt> kell ide, mert a kimeneti videó 24000/1001
képkocka per másodperc sebességű lesz.
</p><div class="itemizedlist"><ul class="itemizedlist" style="list-style-type: disc; "><li class="listitem"><p>
  A <tt class="option">-vf pullup</tt> a telecine-s részek inverz-telecine-léséhez
  lett tervezve úgy, hogy a progresszív adatokat érintetlenül hagyja.
  A helyes működéshez a <tt class="option">pullup</tt>-ot
  a <tt class="option">softskip</tt> szűrőnek <span class="bold"><strong>kell</strong></span>
  követnie, különben a <span class="application">MEncoder</span> összeomlik.
  Ennek ellenére a <tt class="option">pullup</tt> a legtisztább és legjobb
  módszer mind a telecine-s, mind a "kevert progresszív és telecine-s"
  videók elkódolásához.
  </p><pre class="screen">
mencoder dvd://1 -oac copy -vf pullup,softskip
  -ovc lavc -ofps 24000/1001</pre><p>
</p></li><li class="listitem"><p>
  A <tt class="option">-vf filmdint</tt> hasonló a
  <tt class="option">-vf pullup</tt>-hoz: mindkét szűrő megpróbálja egyeztetni a
  mezőpárokat, hogy azok egy komplett képkockát adjanak. A <tt class="option">filmdint</tt>
  deinterlace-lni fogja az egyedi mezőket, amelyeket nem tud egyeztetni,
  míg a <tt class="option">pullup</tt> egyszerűen csak eldobja őket. A két szűrő
  különböző detektáló kódot alkalmaz és a <tt class="option">filmdint</tt> néha túl kevés mezőt
  egyeztet. Az, hogy melyik szűrő a jobb, a bemeneti videótól és az egyéni
  ízléstől függ; kísérletezz szabadon a szűrők opcióinak finomhangolásával,
  ha valamelyikkel problémád van (lásd a man oldalt a részletekért).
  A legtöbb jól elkészített bemeneti videónál mindkettő eléggé jól működik,
  így bármelyik jó választás lehet a kezdéshez.
  </p><pre class="screen">
mencoder dvd://1 -oac copy -vf filmdint -ovc lavc -ofps 24000/1001</pre><p>
</p></li><li class="listitem"><p>
  A régebbi módszer, a telecine-s részek inverz-telecine-lése
  helyett a nem-telecine-s részek telecine-lése majd a teljes
  videó inverz-telecine-lése. Zavarosan hangzik? A softpulldown
  egy olyan szűrő, ami végigmegy a videón és a teljes fájlt
  telecine-li. Ha a softpulldown-t vagy <tt class="option">detc</tt>
  vagy <tt class="option">ivtc</tt> követi, a végső eredmény teljesen
  progresszív lesz. A <tt class="option">-ofps 24000/1001</tt>
  kapcsolót meg kell adni.
  </p><pre class="screen">
mencoder dvd://1 -oac copy -vf softpulldown,ivtc=1 -ovc lavc -ofps 24000/1001
  </pre><p>
</p></li></ul></div></div><div class="sect3"><div class="titlepage"><div><div><h4 class="title"><a name="menc-feat-telecine-encode-mixedpi"></a>9.2.3.5. Kevert progresszív és átlapolt</h4></div></div></div><p>
Két módon kezelheted ezt a kategóriát, mindkettő kompromisszum.
Az időtartam/hely alapján kell döntened.
</p><div class="itemizedlist"><ul class="itemizedlist" style="list-style-type: disc; "><li class="listitem"><p>
  Kezeld úgy, mintha progresszív lenne. Az átlapolt részek átlapoltnak
  látszanak és néhány átlapolt mezőt el kell dobni, ami egyenletlen
  ugrásokat eredményez. Használhatsz utófeldolgozó szűrőt, ha akarsz,
  de ez kissé rontja a progresszív részeket.
  </p><p>
  Ez az opció használhatatlan akkor, ha a videót egy átlapolt eszközön
  akarod megjeleníteni (TV kártyával például). Ha átlapolt képkockáid
  vannak 24000/1001 képkocka per másodperces videóban, telecine-lve
  lesznek a progresszív képkockákkal együtt. Az átlapolt "képkockák"
  fele három mező hosszon lesz látható (3/(60000/1001) másodperc), ami
  ugráló "visszaugrás az időben" effektust hoz létre, ami
  nagyon rosszul néz ki. Ha mégis kísérletezel ezzel, használnod
  <span class="bold"><strong>kell</strong></span> egy deinterlacing szűrőt, mint
  pl. az <tt class="option">lb</tt> vagy az <tt class="option">l5</tt>.
  </p><p>
  Rossz ötlet a progresszív megjelenítéshez is. Eldobja az egymást
  követő átlapolt mezőpárokat, megszakítva ezzel a folyamatosságot,
  ami sokkal szembetűnőbb, mint a második módszer, ami néhány
  progresszív képkockát duplán mutat. A 30000/1001 képkocka per
  másodperces átlapolt videó amúgy is egy kicsit fodrozódó mert
  igazából 60000/1001 mező per másodperc sebességgel kellene
  megjeleníteni, így a duplikált képkockák nem látszanak annyira.
  </p><p>
  Mindkét esetben érdemes megnézni a tartalmat és eldönteni, hogy
  hogyan szeretnéd megjeleníteni. Ha a videó 90%-ban progresszív és
  soha nem akarod TV-n lejátszani, akkor a progresszív megközelítést
  fogod előnyben részesíteni. Ha csak félig progresszív, akkor
  valószínűleg átlapoltként akarod elkódolni az egészet.
  </p></li><li class="listitem"><p>
  Kezeld teljesen átlapoltként. A progresszív részekben néhány
  képkockát meg kell duplázni, ami egyenlőtlen ugrásokat eredményez.
  De hangsúlyozom, a deinterlacing szűrők rontják a progresszív részeket.
</p></li></ul></div></div></div><div class="sect2"><div class="titlepage"><div><div><h3 class="title"><a name="menc-feat-telecine-footnotes"></a>9.2.4. Lábjegyzet</h3></div></div></div><div class="orderedlist"><ol class="orderedlist" type="1"><li class="listitem"><p><b>A vágásról: </b>
  A videó adatot a DVD-ken egy úgynevezett YUV 4:2:0 formátumban tárolják.
  A YUV videóban a luma ("fényerő") és a chroma ("szín")
  külön tárolódik. Mivel az emberi szem valamivel érzéketlenebb a színre,
  mint a fényerőre, a YUV 4:2:0 képen csak egy chroma pixel jut minden
  négy luma pixelre. Egy progresszív képen minden négy luma pixel által
  alkotott négyzetben (kettő mindkét oldalon) egy közös chroma pixel van.
  A progresszív YUV 4:2:0-t le kell vágnod páros felbontásúra és páros
  offszetet kell használnod. Például a
  <tt class="option">crop=716:380:2:26</tt> jó de a
  <tt class="option">crop=716:380:3:26 </tt> nem.
  </p><p>
  Ha átlapolt YUV 4:2:0-lal van dolgod, a szituáció egy kicsit bonyolódik.
  Ahelyett, hogy az egy <span class="emphasis"><em>képkockában</em></span> lévő mind a
  négy luma pixel osztozna egy chroma pixelen, a <span class="emphasis"><em>mezőben</em></span>
  lévő négy luma osztozik egy chroma pixelen. Ha a mezők át vannak
  lapolva egy képkocka felépítéséhez, minden egyes scanline egy pixel
  magas. Nos, ahelyett, hogy a négy luma pixel egy négyszögben lenne,
  két pixel van egymás mellett, a másik kettő két scanline-nal lejjebb
  van egymás mellett. A két luma pixel a közbeeső scanline-on a másik
  mezőből van és így egy másik chroma pixel tartozik hozzájuk és két
  darab, két scanline távolságra lévő luma pixel. Mindezen keverés teszi
  szükségessé azt, hogy a függőleges vágási dimenzióknak és az offszeteknek
  néggyel oszthatóaknak kell lenniük. A vízszintes maradhat páros.
  </p><p>
  A telecine-lt videóknál javaslom, hogy a vágást az inverz telecine
  után ejtsd meg. Ha a videó már progresszív, csak páros számokkal el
  kell vágnod. Ha ki akarod használni azt a sebességnövekedést, amit a
  vágás rejteget magában, akkor függőlegesen négy többszörösével kell
  vágnod, különben az inverz-telecine szűrő nem kap megfelelő adatokat.
  </p><p>
  Az átlapolt (nem telecine-lt) videónál függőlegesen mindig négy
  többszörösével kell vágnod, hacsak nem használod a <tt class="option">-vf
  field</tt>-et a vágás előtt.
  </p></li><li class="listitem"><p><b>A kódolási paraméterekről és a minőségről: </b>
  Csak mert itt javasoltam az <tt class="option">mbd=2</tt>-t, nem jelenti
  azt, hogy máshol ne lehetne használni. A <tt class="option">trell</tt>-lel
  együtt az <tt class="option">mbd=2</tt> egyike a két <code class="systemitem">libavcodec</code> kapcsolóknak, amik legjobban
  növelik a minőséget és igazából mindig ajánlott ezt a kettőt
  használni, kivéve ha tilos a kódolási sebesség rontása (pl. valós
  idejű kódolás). Még számos egyéb opciója van a <code class="systemitem">libavcodec</code>-nek, ami növeli a kódolás
  minőségét (és csökkenti a kódolás sebességét) de az már túlmutat ezen
  dokumentum célkitűzésein.
  </p></li><li class="listitem"><p><b>A pullup teljesítményéről: </b>
  Bátran használhatod a <tt class="option">pullup</tt>-ot (a <tt class="option">softskip</tt>pel
  együtt) a progresszív videókon és ez általában jó ötlet, hacsak a forrás
  nem egyértelműen teljesen progresszív. A teljesítmény veszteség kicsi az
  esetek többségében. Nagyon ritka kódolási esetekben a <tt class="option">pullup</tt>
  a <span class="application">MEncoder</span> 50%-os lassulását okozhatja.
  A zenefeldolgozás hozzáadása és a fejlett <tt class="option">lavcopts</tt>
  háttérbe szorítja ezt a különbséget, a <tt class="option">pullup</tt> miatti
  teljesítményromlást 2%-ra csökkentve.
  </p></li></ol></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="menc-feat-dvd-mpeg4.html">Vissza</a> </td><td width="20%" align="center"><a accesskey="u" href="encoding-guide.html">Fel</a></td><td width="40%" align="right"> <a accesskey="n" href="menc-feat-enc-libavcodec.html">Előre</a></td></tr><tr><td width="40%" align="left" valign="top">9.1. Nagyon jó minőségű MPEG-4 ("DivX")
  rip készítése DVD filmből </td><td width="20%" align="center"><a accesskey="h" href="index.html">Főoldal</a></td><td width="40%" align="right" valign="top"> 9.3. Kódolás a <code class="systemitem">libavcodec</code>
  codec családdal</td></tr></table></div></body></html>
