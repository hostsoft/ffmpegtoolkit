<html><head><meta http-equiv="Content-Type" content="text/html; charset=utf-8"><title>9.5. Kódolás az x264 codec-kel</title><link rel="stylesheet" type="text/css" href="default.css"><meta name="generator" content="DocBook XSL Stylesheets V1.78.1"><link rel="home" href="index.html" title="MPlayer - The Movie Player"><link rel="up" href="encoding-guide.html" title="9. fejezet - Kódolás a MEncoderrel"><link rel="prev" href="menc-feat-xvid.html" title="9.4. Kódolás az Xvid codec-kal"><link rel="next" href="menc-feat-video-for-windows.html" title="9.6. Kódolás a Video For Windows codec családdal"><link rel="preface" href="howtoread.html" title="Hogyan olvasd ezt a dokumentációt"><link rel="chapter" href="intro.html" title="1. fejezet - Bevezetés"><link rel="chapter" href="install.html" title="2. fejezet - Telepítés"><link rel="chapter" href="usage.html" title="3. fejezet - Használat"><link rel="chapter" href="tv-input.html" title="4. fejezet - TV bemenet"><link rel="chapter" href="tv-teletext.html" title="5. fejezet - Teletext"><link rel="chapter" href="video.html" title="6. fejezet - Videó kimeneti eszközök"><link rel="chapter" href="ports.html" title="7. fejezet - Portok"><link rel="chapter" href="mencoder.html" title="8. fejezet - A MEncoder használatának alapjai"><link rel="chapter" href="encoding-guide.html" title="9. fejezet - Kódolás a MEncoderrel"><link rel="chapter" href="faq.html" title="10. fejezet - Gyakran ismételt kérdések"><link rel="appendix" href="bugreports.html" title="A. függelék - Hogyan jelentsd a hibákat"><link rel="appendix" href="skin.html" title="B. függelék - MPlayer skin formátum"><link rel="subsection" href="menc-feat-x264.html#menc-feat-x264-encoding-options" title="9.5.1. Az x264 kódolási opciói"><link rel="subsection" href="menc-feat-x264.html#menc-feat-x264-example-settings" title="9.5.2. Kódolás beállítási példák"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">9.5. Kódolás az
  <code class="systemitem">x264</code> codec-kel</th></tr><tr><td width="20%" align="left"><a accesskey="p" href="menc-feat-xvid.html">Vissza</a> </td><th width="60%" align="center">9. fejezet - Kódolás a <span class="application">MEncoder</span>rel</th><td width="20%" align="right"> <a accesskey="n" href="menc-feat-video-for-windows.html">Előre</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="menc-feat-x264"></a>9.5. Kódolás az
  <code class="systemitem">x264</code> codec-kel</h2></div></div></div><p>
Az <code class="systemitem">x264</code> egy szabad függvénykönyvtár
a H.264/AVC videó folyamok kódolásához.
Mielőtt elkezdenél kódolni, <a class="link" href="codec-installation.html#x264" title="2.5.2. x264">be kell
állítanod a <span class="application">MEncoder</span>ben a támogatását</a>.
</p><div class="sect2"><div class="titlepage"><div><div><h3 class="title"><a name="menc-feat-x264-encoding-options"></a>9.5.1. Az x264 kódolási opciói</h3></div></div></div><p>
Kérlek kezd az olvasást az <span class="application">MPlayer</span>
man oldalának <code class="systemitem">x264</code>
részével.
Ez a rész a man oldal kiegészítésének lett szánva.
Itt csak rövid tanácsokat találhatsz, hogy mely opciók
érdekelhetik a letöbb embert. A man oldal tömörebb, de
ugyanakkor kimerítőbb is és esetenként több technikai
információval szolgál.
</p><div class="sect3"><div class="titlepage"><div><div><h4 class="title"><a name="menc-feat-x264-encoding-options-intro"></a>9.5.1.1. Bevezetés</h4></div></div></div><p>
Ez a leírás a kódolási opciók két fő kategóriáját tárgyalja:
</p><div class="orderedlist"><ol class="orderedlist" type="1"><li class="listitem"><p>
  Opciók, melyekkel a kódolási idő vs. minőség arány szabályozható
</p></li><li class="listitem"><p>
  Opciók, melyek a különböző egyéni érdekeknek és speciális igényeknek
  próbálnak eleget tenni
</p></li></ol></div><p>
Igazából csak te tudod, hogy mely opciók a legjobbak neked. Az első
csoportba tartozó opcióknál könnyű dönteni: csak azt kell megfontolnod,
hogy a minőségi különbség megéri-e a sebességbeli különbséget. A másik
csoport már sokkal szubjektívebb és több szempontot kell figyelembe
venni. Tartsd észben, hogy az "egyéni érdekek és speciális igényeknek"
eleget tevő opciók jelentősen befolyásolják a sebességet vagy a
minőséget, de elsősorban nem ezért használják őket. Az "egyéni érdekek"
opciói közül több olyan változásokat idézhet elő, ami néhány embernek
tetszhet, míg másoknak nem.
</p><p>
Mielőtt folytatnád, meg kell értened, hogy ez a leírás csak egy
minőségi mércét használ: a globális PSNR-t.
A PSNR rövid leírása megtalálható
<a class="ulink" href="http://en.wikipedia.org/wiki/PSNR" target="_top">a Wikipedia PSNR-ről szóló cikkében</a>.
A globális PSNR az utolsó PSNR szám, amit kiír az <tt class="option">x264encopts</tt>,
ha megadod neki a <tt class="option">psnr</tt> opciót.
Bármikor, amikor egy kijelentést olvasol a PSNR-ről, él az a
feltételezés, hogy azonos bitrátát használsz.
</p><p>
Ezen leírás majdnem teljesen egészében feltételezi, hogy két lépéses
kódolást használsz.
Az opciók összehasonlításánál két fő érv szól a kétlépéses
kódolás mellett.
Az egyik, hogy a két lépés alkalmazása kb. 1dB PSNR-t jelent pluszban,
ami nagyon nagy különbség.
A másik, hogy az opciók tesztelésénél a direkt minőség-összehasonlítás
az egy lépéses kódolásokkal behoz egy zavaró tényezőt: a bitráta
gyakran jelentősen változik a kódolások között.
Nem minden esetben könnyű megmondani, hogy a minőségi változás a
megváltozott opciók miatt következett-e be vagy a főként véletlenül
elért bitráta különbségből adódik.
</p></div><div class="sect3"><div class="titlepage"><div><div><h4 class="title"><a name="menc-feat-x264-encoding-options-speedvquality"></a>9.5.1.2. Elsősorban a sebességet és a minőséget érintő opciók</h4></div></div></div><div class="itemizedlist"><ul class="itemizedlist" style="list-style-type: disc; "><li class="listitem"><p>
  <span class="bold"><strong>subq</strong></span>:
  Azon opciók közül, amik segítségével a sebesség és minőség közötti arányt
  befolyásolhatod, a <tt class="option">subq</tt> és a <tt class="option">frameref</tt>
  (lásd lejjebb) a legfontosabbak általában.
  Ha érdekel akár a sebesség, akár a minőség tuningolása, akkor ezt a
  két opciót kell először megvizsgálnod.
  Sebesség szempontjából a <tt class="option">frameref</tt> és a
  <tt class="option">subq</tt> opciók elég erőteljes kölcsönhatásban
  vannak.
  A tapasztalatok szerint egy referencia kockával a
  <tt class="option">subq=5</tt> (alapértelmezett érték) kb. 35%-kal több időt
  kíván, mint a <tt class="option">subq=1</tt>.
  6 referencia kockával az igény 60% fölé megy.
  A <tt class="option">subq</tt> hatása a PSNR-re elég egyenletes,
  a referencia kockák számától függetlenül.
  Általában a <tt class="option">subq=5</tt> 0.2-0.5 dB-vel magasabb
  globális PSNR-t biztosít a <tt class="option">subq=1</tt>-gyel összehasonlítva.
  Általában ez már látható különbség.
  </p><p>
  A <tt class="option">subq=6</tt> lassabb, de jobb minőséget ad elfogadható áron.
  A <tt class="option">subq=5</tt>-tel összehasonlítva általában 0.1-0.4 dB nyereséget
  jelent a globális PSNR-ben, 25%-100% között változó sebességveszteség árán.
  A <tt class="option">subq</tt> egyéb értékeitől eltérően a <tt class="option">subq=6</tt>
  viselkedése nem függ olyan nagy mértékben a <tt class="option">frameref</tt> és
  a <tt class="option">me</tt> opcióktól. A <tt class="option">subq=6</tt> hatékonysága
  inkább a használt B-kockák számától függ. Normális használat esetén ez
  azt jelenti, hogy a <tt class="option">subq=6</tt>-nak nagy hatása van mind a
  sebességre, mint a minőségre az összetett, sok mozgást tartalmazó jelenetek
  esetében, de sokkal kevesebb a kevés mozgást rögzítő részeknél. Jegyezd
  meg, hogy még mindig javasoljuk a <tt class="option">bframes</tt> értékének
  valamilyen nullától különböző értékre történő állítását (lásd lejjebb).
  </p><p>
  <tt class="option">subq=7</tt> a leglassabb, legjobb minőséget nyújtó mód.
  A <tt class="option">subq=6</tt>-tal összehasonlítva általában 0.01-0.05 dB
  globális PSNR növelést jelent, változó 15%-33%-os sebességveszteség árán.
  Mivel a kódolási idő vs. minőség arány eléggé rossz, csak akkor ajánlott
  használni, ha minden egyes bit fontos és a kódolási idő nem számít.
  </p></li><li class="listitem"><p>
  <span class="bold"><strong>frameref</strong></span>:
  A <tt class="option">frameref</tt> alapértéke 1, de ez nem jelenti
  azt, hogy jó dolog 1-re állítani.
  Pusztán a <tt class="option">frameref</tt> növelése 2-re kb.
  0.15dB PSNR nyereséget jelent 5-10%-os sebességcsökkenéssel; ez így
  még jó üzletnek tűnik.
  A <tt class="option">frameref=3</tt> 0.25dB PSNR-t hoz a
  <tt class="option">frameref=1</tt>-hez képest, ami látható különbség.
  A <tt class="option">frameref=3</tt> kb. 15%-kal lassabb a
  <tt class="option">frameref=1</tt>-nél.
  Ezután sajnos gyorsan jön a csökkenés.
  A <tt class="option">frameref=6</tt> valószínűleg csak
  0.05-0.1 dB pluszt jelent a <tt class="option">frameref=3</tt>-hoz képest,
  további 15% sebességveszteség mellett.
  <tt class="option">frameref=6</tt> felett a minőségjavulás általában nagyon
  kicsi (bár vedd figyelembe az egész rész olvasása közben, hogy ez
  nagymértékben változhat a forrásodtól függően).
  Egy átlagos esetben a <tt class="option">frameref=12</tt>
  a globális PSNR-t csekély 0.02dB-vel javítja a
  <tt class="option">frameref=6</tt>-hoz képest, 15%-20% sebességveszteség árán.
  Az ilyen magas <tt class="option">frameref</tt> értékeknél az egyedüli
  igazán jó dolog, amit mondhatunk, hogy a további növelés szinte
  soha sem <span class="bold"><strong>árt</strong></span> a PSNR-nek, de a minőségi
  javulás szinte alig mérhető és nem is észrevehető.
  </p><div class="note" style="margin-left: 0.5in; margin-right: 0.5in;"><h3 class="title">Megjegyzés:</h3><p>
  A <tt class="option">frameref</tt> növelése szükségtelenül magas értékekre
  <span class="bold"><strong>ronthatja</strong></span> és
  <span class="bold"><strong>általában rontja is</strong></span>
  a kódolási hatékonyságot, ha kikapcsolod a CABAC-ot.
  Bekapcsolt CABAC-kal (alapértelmezett), a <tt class="option">frameref</tt>
  "túl magas" értékre történő beállítása jelenleg nagyon távolinak
  tűnik ahhoz, hogy aggódjunk miatta és a jövőben az optimalizációk
  lehet, hogy meg is szüntetik ennek lehetőségét.
  </p></div><p>
  Ha számít a sebesség, akkor megfontolandó, hogy alacsony
  <tt class="option">subq</tt> és <tt class="option">frameref</tt> értékeket
  használj az első lépésben és majd a második lépésben emeld.
  Általában ez jelentéktelen negatív hatással van a végső minőségre:
  valószínűleg jóval kevesebb, mint 0.1dB PSNR-t veszítesz, ami
  túl kicsi különbség ahhoz, hogy észrevedd.
  Bár a <tt class="option">frameref</tt> különböző értékei alkalmanként
  befolyásolhatják a képkocka típus döntéseket.
  Ezek legtöbbször ritka, szélsőséges esetek, de ha teljesen biztos
  akarsz lenni, gondolkozz el rajta, hogy van-e a videódban teljes
  képernyős ismétlődő, csillogó minta vagy nagyon nagy ideiglenes
  elzáródás, ami kikényszeríthet egy I-kockát.
  Az első lépés <tt class="option">frameref</tt>-jét úgy állítsd be, hogy
  elég nagy legyen ahhoz, hogy tartalmazza a villódzási ciklust
  (vagy az elzárást). Például ha a jelenet oda-vissza ugrál két kép
  között három keret idejéig, állítsd be az első lépés
  <tt class="option">frameref</tt>-jét 3-ra vagy magasabbra.
  Ez a dolog eléggé ritka az élő akciót tartalmazó videóanyagokban,
  de néha előjön videójátékok képének mentésekor.
</p></li><li class="listitem"><p>
  <span class="bold"><strong>me</strong></span>:
  Ez az opció a mozgásbecsléshez használt keresés módszerét választja ki.
  Ezen opció megváltoztatása természetesen magával hozza a
  minőség-vs-sebesség arány változását. A <tt class="option">me=dia</tt> csak kis
  mértékben gyorsabb, mint az alapértelmezett keresés, kevesebb, mint
  0.1dB globális PSNR árán. Az alapértelmezett beállítás (<tt class="option">me=hex</tt>)
  egy ésszerű kompromisszum a sebesség és a minőség között. A <tt class="option">me=umh</tt>
  kicsivel kevesebb, mint 0.1dB globális PSNR-t jelent, amiért változó
  árat kell fizetni a sebességben a <tt class="option">frameref</tt>-től függően.
  Ha a <tt class="option">frameref</tt> értéke nagy (pl. 12 vagy hasonló), a
  <tt class="option">me=umh</tt> kb. 40%-kal lassabb, mint az alapértelmezett
  <tt class="option"> me=hex</tt>. <tt class="option">frameref=3</tt>-mal a sebességbeli
  veszteség visszaesik 25%-30%-ra.
  </p><p>
  A <tt class="option">me=esa</tt> egy nagyon alapos keresést használ, ami túl
  lassú a gyakorlati alkalmazáshoz.
  </p></li><li class="listitem"><p>
  <span class="bold"><strong>partitions=all</strong></span>:
  Ez az opció engedélyezi a 8x4-es, 4x8-as és 4x4-es alpartíciók
  használatát a megjósolt makroblokkokban (az alapértelmezett
  partíciók mellett).
  A bekapcsolása viszonylag egyenletes 10%-15%-os sebességveszteséget
  jelent. Ez az opció eléggé hasztalan a kevés mozgást tartalmazó
  videókban, bár néhány gyors mozgású forrás, tipikusan a sok apró
  mozgó objektumot tartalmazó, várhatóan kb. 0.1dB-t javul.
</p></li><li class="listitem"><p>
  <span class="bold"><strong>bframes</strong></span>:
  Ha kódoltál már más codec-kel, rájöhettél, hogy a B-kockák nem mindig
  hasznosak.
  A H.264-nél ez megváltozott: új technikák és blokk típusok lehetnek a
  B-kockákban.
  Általában még a naív B-kocka választó algoritmus is jelentős
  PSNR hasznot hozhat.
  Azt is érdemes megjegyezni, hogy a B-kockák használata általában
  egy kicsit gyorsít a második lépésen és talán az egy lépéses kódolást
  is gyorsítja kicsit, ha az adaptív B-kocka döntés ki van kapcsolva.
  </p><p>
  Az adaptív B-kocka döntés kikapcsolásával
  (<tt class="option">x264encopts</tt> <tt class="option">nob_adapt</tt> opciója)
  ezen beállítás optimális értéke általában nem több, mint
  <tt class="option">bframes=1</tt>, különben a gyors mozgású részek romolhatnak.
  Bekapcsolt adaptív B-kocka döntéssel (alapértelmezett tulajdonság)
  nyugodtan használhatsz magasabb értéket; a kódoló csökkenti a
  B-kockák használatát azokban a részekben, ahol amiatt sérülne a
  tömörítés. A kódoló ritkán választ 3 vagy 4 B-kockánál többet;
  ezen opció magasabb értékre állítása nagyon kicsi különbséget eredményez.
  </p></li><li class="listitem"><p>
  <span class="bold"><strong>b_adapt</strong></span>:
  Megjegyzés: Ez alapértelmezetten be van kapcsolva.
  </p><p>
  Ezzel az opcióval a kódoló egy eléggé gyors döntési eljárást
  fog használni a B-kockák számának csökkentésére az olyan
  jelenetekben, amelyek nem profitálnak belőlük.
  Használhatod a <tt class="option">b_bias</tt>-t a kódoló
  B-kocka-használatának nyomonkövetésére.
  Az adaptív B-kockák sebességbeli hátránya jelenleg elég
  szerény, de ilyen a potenciális minőségbeli javulás is.
  De általában nem árt.
  Jegyezd meg, hogy ez csak az első lépésben érinti a
  sebességet és a képkocka típus döntéseket.
  A <tt class="option">b_adapt</tt>-nak és a <tt class="option">b_bias</tt>-nak
  nincs hatása a következő lépésekre.
  </p></li><li class="listitem"><p>
  <span class="bold"><strong>b_pyramid</strong></span>:
  Jó ha engedélyezed ezt az opciót, ha &gt;=2 B-kockát használsz;
  ahogy a man oldal is írja, egy kicsi minőségi javulást
  kapsz sebességcsökkenés nélkül.
  Jegyezd meg, hogy ezen videók nem olvashatóak a 2005.
  március 5-nél korábbi libavcodec-alapú dekódolókkal.
</p></li><li class="listitem"><p>
  <span class="bold"><strong>weight_b</strong></span>:
  Általános esetekben ez az opció nem hoz sokat a konyhára.
  Bár az át- és az elsötétülő jeleneteknél, a súlyozott
  jóslás jelentős bitráta spórolást hoz.
  Az MPEG-4 ASP-ben az elsötétülés általában drága I-kockák
  sorozatával kerül legjobban elkódolásra; a B-kockákban
  használt súlyozott jóslással lehetséges ezek legalább
  részben a sokkal kisebb B-kockákkal történő lecserélése.
  A kódolási időben jelentkező plusz ráfordítás minimális, mivel
  nem kell külön döntéseket hozni.
  Ellentétben azzal, amire pár ember gondol, a dekódoló CPU
  igényét nem érinti jelentősen a súlyozott jóslás.
  </p><p>
  Sajnos a jelenlegi adaptív B-kocka döntési algoritmusnak
  van egy olayn érdekes tulajdonsága, hogy kerüli a B-kockákat
  az elsötétedéseknél. Amíg ez nem változik meg, jó ötlet
  lehet a <tt class="option">nob_adapt</tt> opció hozzáadása az
  x264encopts-hoz, ha arra számítasz, hogy sötétedések jelentősen
  befolyásolják a videódat.
  </p></li><li class="listitem"><p><a name="menc-feat-x264-encoding-options-speedvquality-threads"></a>
  <span class="bold"><strong>threads</strong></span>:
  Ez az opció szálak segítségével párhuzamos kódolást tesz lehetővé több
  CPU-n. A létrejövő szálak száma kézzel is beállítható, de jobb a
  <tt class="option">threads=auto</tt> és rábízni az
  <code class="systemitem">x264</code>-re a használható CPU-k
  felderítését és a szálak optimális számának megállapítását.
  Ha több processzoros géped van, nem árt fontolóra venni ennek a használatát,
  mivel a CPU magokkal arányosan megnövelheti a kódolási sebességet
  (kb. 94% CPU magonként), nagyon kicsi minőségromlással (kb. 0.005dB
  dual processzornál, 0.01dB quad processzoros gépnél).
  </p></li></ul></div></div><div class="sect3"><div class="titlepage"><div><div><h4 class="title"><a name="menc-feat-x264-encoding-options-misc-preferences"></a>9.5.1.3. Különböző igényekhez tartozó opciók</h4></div></div></div><div class="itemizedlist"><ul class="itemizedlist" style="list-style-type: disc; "><li class="listitem"><p>
  <span class="bold"><strong>Két lépéses kódolás</strong></span>:
  Fentebb azt javasoltuk, hogy mindig használj két lépéses kódolást,
  azonban vannak indokok az elkerülése mellett is. Például ha élő TV
  adást mentesz és kódolsz valós időben, kénytelen vagy egy lépést
  használni. Az egy lépés nyilvánvalóan gyorsabb, mint a két lépéses;
  ha teljesen ugyan azokkal az opciókat használod mind a két lépésben,
  a két lépéses kódolás majdnem kétszer olyan lassú.
  </p><p>
  Mégis van pár nagyon jó indok a két lépéses kódolás használatára. Az
  egyik, hogy az egy lépés rátakontollja nem pszichikai, így gyakran
  ésszerűtlen döntéseket hoz, mert nem látja a nagy képet. Például tegyük
  fel, hogy van egy két perces videód, mely két eltérő félből áll. Az
  első fele nagyon gyors mozgású, 60 másodperces jelenet, ami magában
  kb. 2500kbps-t igényel, hogy megfelelően nézzen ki. Majd rögtön ez
  után egy sokkal kisebb igényű 60 másodperces jelenet jön, ami 300
  kbps-sel is jól néz ki. Tegyük fel, hogy 1400kbps-t kérsz, ami elméletileg
  elég mind a két jelenethez. Az egy lépéses rátakontroll rengeteg "hibát"
  ejt egy ilyen esetben. Mindenek előtt az 1400kbps-t célozza meg mind a
  két szegmensben. Az első rész erőteljesen túl lesz kvantálva, emiatt
  elfogadhatatlan és túlzottan blokkos képet kapsz. A második szegmens
  pedig erőteljesen alul lesz kvantálva; tökéletesen néz ki, de az
  ezzel járó bitráta többlet teljesen ésszerűtlen. Amit még nehezebb
  elkerülni, az a két jelenet közötti átmenet problémája. A lassú mozgású
  rész első pár másodperce túlságosan túl lesz kvantálva, mert a
  rátakontroll még a videó első feléből származó bitráta igényre számít.
  Ez a túlkvantálási "hiba periódus" a kevés mozgást tartalmazó részt
  szörnyen rosszá teszi, tulajdonképpen kevesebb, mint 300kbps-t fog
  használni, ami a megfelelő kinézethez kellene. Több lehetőség is van
  az egy lépéses kódolás buktatóiból származó hibák csökkentésére, de
  összességében mégis növelik a bitráta félrebecslésének esélyét.
  </p><p>
  A többlépéses rátakontrollnak több előnye is van az egylépésessel
  szemben. Az első lépésből nyert statisztikai adatokból a kódoló egész
  jó pontossággal meg tudja jósolni egy bármilyen adott kocka bármilyen
  adott kvantálás melletti kódolásának "költségét" (bitekben). Ez a bitek
  sokkal ésszerűbb, jobban megtervezett elosztását eredményezi a drága
  (sok mozgású) és az olcsó (kevés mozgású) jelenetek között. Lásd a
  <tt class="option">qcomp</tt> opciót lejjebb néhány ötletért, hogy hogyan
  tudod ezt a felosztást kedvedre változtatni.
  </p><p>
  Továbbá a két lépés nem tart kétszer annyi ideig, mint az egy. Az első
  lépés opcióit rá lehet hangolni a nagyobb sebességre és a gyengébb
  minőségre. Ha jól választod meg az opciókat, egy nagyon gyors első
  lépésed lehet. Az eredmény minősége a második lépésben kicsit alacsonyabb
  lesz mert a méret becslés kevésbé pontos, de a minőségi különbség
  normális esetben túl kicsi ahhoz, hogy észrevedd. Például próbáld meg a
  <tt class="option">subq=1:frameref=1</tt> opció hozzáadását a
  <tt class="option">x264encopts</tt> első lépéséhez. Majd, a második lépésben
  használj lassabb, jobb minőséget biztosító opciókat:
  <tt class="option">subq=6:frameref=15:partitions=all:me=umh</tt>
  </p></li><li class="listitem"><p>
  <span class="bold"><strong>Három lépéses kódolás</strong></span>?
  Az x264 lehetőséget nyújt tetszőleges számú egymás utáni lépések
  elvégzésére. Ha megadod a <tt class="option">pass=1</tt> opciót az első
  lépésben, majd <tt class="option">pass=3</tt>-at használsz az egyik
  következő lépésben, a következő lépés beolvassa az előző statisztikáját
  és megírja a sajátját. Egy ezt követő lépésnek már nagyon jó alapjai
  lesznek, nagyon pontos döntéseket tud hozni a képkocka méretre
  vonatkozóan a választott kvantálás mellett. A gyakorlatban az össz
  minőségi nyereség ebből közel van a nullához és lehetséges, hogy egy
  harmadik lépés kissé még rontja is a globális PSNR-t az előző lépéshez
  képest. Az átlagos felhasználásban a három lépés akkor segít, ha két
  lépéssel rossz bitráta jóslást kaptál vagy ronda átmeneteket a
  jelenetek között. Ilyen dolog csak a nagyon rövid klippeknél fordulhat
  elő. Van még pár speciális eset is, amikor a három (vagy több) lépés
  jól jöhet a haladó felhasználóknak, de a rövidítés végett ezeket az
  eseteket nem tárgyaljuk ebben a leírásban.
</p></li><li class="listitem"><p>
  <span class="bold"><strong>qcomp</strong></span>:
  A <tt class="option">qcomp</tt> a "drága", sok mozgást és az "olcsó", kevés
  mozgást tartalmazó jelenetekhez használt bitek arányát szabályozza.
  Extrém esetben a <tt class="option">qcomp=0</tt> az igazi konstans bitrátát
  célozza meg. Ezzel a sok mozgású részek borzasztóan fognak kinézni, míg
  a kevés mozgást tartalmazó részek valószínűleg tökéletesen fognak kinézni,
  de a hasonló kinézethez szükséges bitráta többszörösét fogják felhasználni.
  A másik extrém véglet a <tt class="option">qcomp=1</tt> majdnem konstans
  kvantálási paramétert ér el (QP). A konstans QP nem néz ki rosszul, de a
  legtöbb ember úgy gondolja, hogy ésszerűbb egy kis bitrátát feláldozni a
  roppant drága jeleneteknél (ahol a minőségromlás nem olyan észrevehető)
  és felhasználni őket a kitűnő minőségben is könnyebben kódolható
  jeleneteknél. A <tt class="option">qcomp</tt> alapértelmezett értéke 0.6, ami
  eléggé alacsony sok ember ízléséhez képest (0.7-0.8 a leggyakrabban
  használt).
</p></li><li class="listitem"><p>
  <span class="bold"><strong>keyint</strong></span>:
  A <tt class="option">keyint</tt> kizárólag a a fájlon belüli keresést rontja a
  kódolási hatékonyság javára. Alapértelmezésként a <tt class="option">keyint</tt>
  250-re van állítva. Egy 25fps-es anyagnál ez garantálja a 10 másodpercen
  belüli pontossággal történő ugrást. Ha úgy gondolod, hogy fontos és hasznos
  lenne az 5 másodperces pontosság, állítsd be a <tt class="option">keyint=125</tt>
  értéket; ez egy kissé rontja a minőséget/bitrátát. Ha csak a minőség
  érdekel és a kereshetőség nem, beállíthatod magasabb értékre (észben tartva
  azt, hogy egyre csökkenő hasznot hoz, mely végül szinte észrevehetetlenül
  kicsi vagy akár nulla lesz). A videó folyam még így is fog tartalmazni
  kereshető pontokat, amíg van benne jelenet váltás.
</p></li><li class="listitem"><p>
  <span class="bold"><strong>deblock</strong></span>:
  Ez a rész egy kicsit vitatható lesz.
  </p><p>
  A H.264 egy egyszerű deblocking eljárást definiál az I-blokkokra,
  ami előre beállított erősséget és áteresztést használ a szóbanforgó
  blokk QP-je alapján.
  Alapértelmezettként a nagy QP blokkok erős szűrön mennek át, az
  alacsony QP blokkok nem kerülnek deblock-olásra semennyire sem.
  Az alapértelmezett értékek szerint előre beállított erősség jól
  megválasztott és jó eséllyel PSNR-optimális bármilyen videóhoz,
  amit csak próbálsz elkódolni.
  A <tt class="option">deblock</tt> paraméterrel megadhatod az előre beállított
  deblocking áteresztés eltolását.
  </p><p>
  Sokan úgy gondolják, hogy jó ötlet nagy mértékben csökkenteni a
  deblocking szűrő erősségét (mondjuk -3-ra).
  Ez valójában szinte soha sem jó ötlet és a legtöbb esetben
  azok az emberek, akik ezt csinálják, nem is értik igazán,
  hogy hogyan működik a deblocking alapból.
  </p><p>
  Az első és legfontosabb dolog azt tudni a beépített deblocking
  szűrőről, hogy az alapértelmezett áteresztés majdnem mindig
  PSNR-optimális.
  Ritkább esetben nem optimális, az ideális eltolás plusz vagy
  mínusz 1.
  A deblocking paramétereinek nagy mértékben történő megváltoztatása
  majdnem garantáltan rontja a PSNR-t.
  A szűrő erősítése elmaszatol néhány részletet; a szűrő gyengítése
  a kockásodás láthatóságát növeli.
  </p><p>
  Tipikusan rossz ötlet a deblocking áteresztés csökkentése, ha a
  forrásod térbeli komplexitása alacsony (pl. nem túl részletes vagy
  zajos).
  A beépített szűrő remek munkát végez a felbukkanó mellékhatások
  elrejtése érdekében.
  Ha a forrásban térbeli komplexitása nagy, a mellékhatások még
  kevésbé láthatóak.
  Ez azért van, mert a gyűrűs haladás részletnek vagy zajnak látszik.
  Az emberi szem könnyen meglátja, ha egy részlet elmozdul, de nem
  olyan könnyű észrevenni, ha a zaj rosszul van reprezentálva.
  Ha szubjektív minőséghez ér, a zaj és a részletesség valamennyire
  felcserélhető.
  A deblocking szűrő erősségének csökkentésével a legvalószínűbb,
  hogy növeled a hibákat a gyűrűs mellékhatások hozzáadásával, de
  a szem nem veszi észre, mert összekeveri a mellékhatásokat és a
  részleteket.
  </p><p>
  Ez <span class="bold"><strong>még</strong></span> nem igazolja a deblocking
  szűrő erősségének csökkentését.
  Általában jobb zajminőséget érhetsz el az utófeldolgozással.
  Ha a H.264 kódolásod túl foltos vagy maszatos, próbáld meg
  lejátszani a <tt class="option">-vf noise</tt> kapcsolóval.
  A <tt class="option">-vf noise=8a:4a</tt>-nak a gyenge mellékhatásokat
  el kell tüntetnie.
  Majdnem biztos, hogy jobb eredményt kapsz, mint a deblocking
  szűrővel való pepecseléssel.
  </p></li></ul></div></div></div><div class="sect2"><div class="titlepage"><div><div><h3 class="title"><a name="menc-feat-x264-example-settings"></a>9.5.2. Kódolás beállítási példák</h3></div></div></div><p>
A következő beállítások példák a különböző kódolási opciók
kombinációjára, amik érintik a sebességet vagy a minőséget
ugyan annál a cél bitrátánál.
</p><p>
Az összes kódolási beállítást egy 720x448 @30000/1001 fps-es minta
videón teszteltük, a cél bitráta 900kbps volt, a gép pedig egy
AMD-64 3400+ 2400 MHz-en, 64 bit-es módban.
Mindegyik kódolási beállítás tartalmazza a kódolási sebességet
(képkocka per másodpercben) és a PSNR veszteséget (dB-ben) a
"nagyon jó minőséghez" viszonyítva.
Kérlek vedd figyelembe, hogy a forrásanyagodtól, a géped típusától
és a fejlesztésektől függően különböző eredményeket kaphatsz.
</p><div class="informaltable"><table border="1"><colgroup><col><col><col><col></colgroup><thead><tr><th>Leírás</th><th>Kódolási opciók</th><th>sebesség (fps-ben)</th><th>relatív PSNR veszteség (dB-ben)</th></tr></thead><tbody><tr><td>Nagyon jó minőség</td><td><tt class="option">subq=6:partitions=all:8x8dct:me=umh:frameref=5:bframes=3:b_pyramid=normal:weight_b</tt></td><td>6fps</td><td>0dB</td></tr><tr><td>Jó minőség</td><td><tt class="option">subq=5:partitions=all:8x8dct:frameref=2:bframes=3:b_pyramid=normal:weight_b</tt></td><td>13fps</td><td>-0.89dB</td></tr><tr><td>Gyors</td><td><tt class="option">subq=4:bframes=2:b_pyramid=normal:weight_b</tt></td><td>17fps</td><td>-1.48dB</td></tr></tbody></table></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="menc-feat-xvid.html">Vissza</a> </td><td width="20%" align="center"><a accesskey="u" href="encoding-guide.html">Fel</a></td><td width="40%" align="right"> <a accesskey="n" href="menc-feat-video-for-windows.html">Előre</a></td></tr><tr><td width="40%" align="left" valign="top">9.4. Kódolás az <code class="systemitem">Xvid</code>
  codec-kal </td><td width="20%" align="center"><a accesskey="h" href="index.html">Főoldal</a></td><td width="40%" align="right" valign="top"> 9.6. 
  Kódolás a <code class="systemitem">Video For Windows</code>
  codec családdal
</td></tr></table></div></body></html>
