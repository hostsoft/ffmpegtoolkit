<html><head><meta http-equiv="Content-Type" content="text/html; charset=utf-8"><title>A.3. Jak wykonać test regresji za pomocą Subversion</title><link rel="stylesheet" type="text/css" href="default.css"><meta name="generator" content="DocBook XSL Stylesheets V1.78.1"><link rel="home" href="index.html" title="MPlayer - Odtwarzacz filmów"><link rel="up" href="bugreports.html" title="Dodatek A. Jak zgłaszać błędy"><link rel="prev" href="bugreports_fix.html" title="A.2. Jak poprawiać błędy"><link rel="next" href="bugreports_report.html" title="A.4. Jak zgłaszać błędy"><link rel="preface" href="howtoread.html" title="Jak czytać tę dokumentację"><link rel="chapter" href="intro.html" title="Rozdział 1. Wprowadzenie"><link rel="chapter" href="install.html" title="Rozdział 2. Instalacja"><link rel="chapter" href="usage.html" title="Rozdział 3. Sposób użycia"><link rel="chapter" href="video.html" title="Rozdział 4. Urządzenia wyjścia video"><link rel="chapter" href="ports.html" title="Rozdział 5. Porty"><link rel="chapter" href="mencoder.html" title="Rozdział 6. Podstawy używania MEncodera"><link rel="chapter" href="encoding-guide.html" title="Rozdział 7. Kodowanie przy użyciu MEncodera"><link rel="chapter" href="faq.html" title="Rozdział 8. FAQ - Często Zadawane Pytania"><link rel="appendix" href="bugreports.html" title="Dodatek A. Jak zgłaszać błędy"><link rel="appendix" href="skin.html" title="Dodatek B. Format skórki MPlayera"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">A.3. Jak wykonać test regresji za pomocą Subversion</th></tr><tr><td width="20%" align="left"><a accesskey="p" href="bugreports_fix.html">Poprzedni</a> </td><th width="60%" align="center">Dodatek A. Jak zgłaszać błędy</th><td width="20%" align="right"> <a accesskey="n" href="bugreports_report.html">Następny</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="bugreports_regression_test"></a>A.3. Jak wykonać test regresji za pomocą Subversion</h2></div></div></div><p>
Czasami zdarza się problem typu "wcześniej działało, a teraz przestało...".
Tutaj znajduje się, opisana krok po kroku, procedura, której celem jest próba
znalezienia źródła problemu.
<span class="bold"><strong>Nie jest</strong></span> ona przeznaczona
dla przeciętnego użytkownika.
</p><p>
Najpierw należy pobrać źródła MPlayera z SVN.
Więcej szczegółów na ten temat znajduje się w
<a class="ulink" href="http://www.mplayerhq.hu/design7/dload.html#svn" target="_top">sekcji o Subversion strony pobierania</a>.
</p><p>
W rezultacie w katalogu mplayer/ znajdzie się obraz drzewa Subversion, po stronie klienta.
Teraz zaktualizuj ten obraz do daty, która Cię interesuje:
</p><pre class="screen">
cd mplayer/
svn update -r {"2004-08-23"}
</pre><p>
Format daty to RRRR-MM-DD GG:MM:SS.
Używając takiego formatu daty masz pewność, że będziesz w stanie wyciągać łatki
zgodnie z datą, gdy zostały dodane, dokładnie tak jak w przypadku
<a class="ulink" href="http://lists.mplayerhq.hu/pipermail/mplayer-cvslog/" target="_top">archiwum listy MPlayer-cvslog</a>.
</p><p>
Następnie postępuj tak jak w przypadku normalnej aktualizacji:
</p><pre class="screen">
./configure
make
</pre><p>
</p><p>
Jeżeli czytasz ten dokument, a nie jesteś programistą, najszybszym
sposobem na dotarcie do miejsca w którym pojawi się problem jest
użycie binarnego wyszukiwania — tzn. szukania daty
pojawienia się problemu poprzez dzielenie interwału czasowego na pół
przy każdym kolejnym wyszukiwaniu.
Przykładowo, jeżeli problem wystąpił w 2003, spróbuj najpierw szukać
problemu w wydaniu z połowy roku. Jeżeli będzie obecny, cofnij się
do pierwszego kwietnia; jeżeli nie, przejdź do pierwszego października itd.
</p><p>
Jeżeli masz dużo wolnego miejsca na twardym dysku (pełna kompilacja
zajmuje aktualnie 100 MB albo około 300-350 MB jeżeli uaktywnione
jest debuggowanie), skopiuj najstarszą działającą wersję zanim dokonasz
aktualizacji; oszczędzi to sporo czasu, jeżeli zajdzie potrzeba powrotu
do starszej wersji.
(Zazwyczaj konieczne jest uruchomienie 'make distclean' przed
rekompilacją wcześniejszej wersji, więc jeżeli nie zrobisz kopii zapasowej
oryginalnego drzewa, będziesz musiał wszystko rekompilować, jeśli
będziesz chciał wrócić do aktualnej wersji.)
</p><p>
Kiedy znajdziesz dzień w którym pojawił się problem, kontynuuj szukanie
używając archiwum mplayer-cvslog (uporządkowane wg daty) i bardziej
precyzyjnych aktualizacji svn obejmujących godziny, minuty i sekundy:
</p><pre class="screen">
svn update -r {"2004-08-23 15:17:25"}
</pre><p>
To pomoże ci łatwo znaleźć łatkę, która jest winowajcą.
</p><p>
Jeżeli znajdziesz łatkę, która jest źródłem problemu, to znaczy, że już
prawie osiągnąłeś sukces; wyślij informację o niej na
<a class="ulink" href="http://bugzilla.mplayerhq.hu/" target="_top">MPlayer Bugzilla</a>
lub zapisz się na listę
<a class="ulink" href="http://lists.mplayerhq.hu/mailman/listinfo/mplayer-users" target="_top">MPlayer-users</a>
i tam wyślij raport.
Istnieje szansa, że autor łatki zasugeruje w jaki sposób rozwiązać problem.
Możesz też wpatrywać się w łatkę tak długo, aż nie będzie mogła wytrzymać
i wyjawi ci lokalizację błędu:-).
</p></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="bugreports_fix.html">Poprzedni</a> </td><td width="20%" align="center"><a accesskey="u" href="bugreports.html">Początek rozdziału</a></td><td width="40%" align="right"> <a accesskey="n" href="bugreports_report.html">Następny</a></td></tr><tr><td width="40%" align="left" valign="top">A.2. Jak poprawiać błędy </td><td width="20%" align="center"><a accesskey="h" href="index.html">Spis treści</a></td><td width="40%" align="right" valign="top"> A.4. Jak zgłaszać błędy</td></tr></table></div></body></html>
