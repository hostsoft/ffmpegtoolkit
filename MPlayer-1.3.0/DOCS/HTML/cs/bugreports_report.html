<html><head><meta http-equiv="Content-Type" content="text/html; charset=utf-8"><title>A.4. Jak oznamovat chyby</title><link rel="stylesheet" type="text/css" href="default.css"><meta name="generator" content="DocBook XSL Stylesheets V1.78.1"><link rel="home" href="index.html" title="MPlayer - Multimediální přehrávač"><link rel="up" href="bugreports.html" title="Příloha A. Jak hlásit chyby"><link rel="prev" href="bugreports_regression_test.html" title="A.3. Jak provádět regresní testování pomocí Subversion"><link rel="next" href="bugreports_where.html" title="A.5. Kam hlásit chyby"><link rel="preface" href="howtoread.html" title="Jak číst tuto dokumentaci"><link rel="chapter" href="intro.html" title="Kapitola 1. Představení"><link rel="chapter" href="install.html" title="Kapitola 2. Instalace"><link rel="chapter" href="usage.html" title="Kapitola 3. Použití"><link rel="chapter" href="video.html" title="Kapitola 4. Výstupní video zařízení/rozhraní"><link rel="chapter" href="ports.html" title="Kapitola 5. Porty"><link rel="chapter" href="mencoder.html" title="Kapitola 6. Základní použití MEncoderu"><link rel="chapter" href="encoding-guide.html" title="Kapitola 7. Enkódování s MEncoderem"><link rel="chapter" href="faq.html" title="Kapitola 8. Často Kladené Dotazy (FAQ)"><link rel="appendix" href="bugreports.html" title="Příloha A. Jak hlásit chyby"><link rel="appendix" href="skin.html" title="Příloha B. Formát skinů MPlayeru"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">A.4. Jak oznamovat chyby</th></tr><tr><td width="20%" align="left"><a accesskey="p" href="bugreports_regression_test.html">Předcházející</a> </td><th width="60%" align="center">Příloha A. Jak hlásit chyby</th><td width="20%" align="right"> <a accesskey="n" href="bugreports_where.html">Další</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="bugreports_report"></a>A.4. Jak oznamovat chyby</h2></div></div></div><p>
Nejprve, prosím, vyzkoušejte poslední Subversion verzi
<span class="application">MPlayer</span>u, jelikož vaše chyba již mohla být
odstraněna. Vývoj je velmi rychlý, většina chyb v oficiálních balíčcích je
nahlášena během několika dnů, nebo dokonce hodin, takže prosím používejte
<span class="bold"><strong>pouze Subversion</strong></span> pro hlášení chyb. To zahrnuje binární
balíčky <span class="application">MPlayer</span>u. Subversion instrukce naleznete na konci
<a class="ulink" href="http://www.mplayerhq.hu/dload.html" target="_top">této stránky</a>,
nebo v souboru README. Pokud to nepomůže, prostudujte si prosím seznam
známých chyb a zbytek dokumentace. Pokud je váš
problém neznámý nebo jej nelze řešit pomocí našich instrukcí pak jej nahlaste
jako chybu.
</p><p>
Prosíme, neposílejte hlášení chyb soukromě jednotlivým vývojářům. Toto je týmová
práce a proto se o ně může zajímat více lidí. Čas od času měli ostatní uživatelé
stejný problém a vědí jak jej obejít, dokonce i když se jedná o chybu v kódu
<span class="application">MPlayer</span>u.
</p><p>
Prosíme popište svůj problém tak podrobně, jak je to jen možné. Proveďte malé
pátrání po okolnostech za kterých problém nastává. Projevuje se ta chyba jen
v určitých situacích? Je vlastní určitým souborům nebo typům souborů? Stává se
pouze s jedním kodekem, nebo je nezávislá na použitém kodeku? Dokážete ji
zopakovat se všemi výstupními rozhraními nebo ovladači?
Čím více nám poskytnete informací, tím je větší šance na odstranění problému.
Nezapomeňte také připojit hodnotné informace požadované níže, jinak nebudeme
schopni stanovit příčinu problému.
</p><p>
Skvělá, dobře napsaná příručka jak se ptát ve veřejných konferencích je
<a class="ulink" href="http://www.catb.org/~esr/faqs/smart-questions.html" target="_top">How To Ask Questions The Smart Way</a> od
<a class="ulink" href="http://www.catb.org/~esr/" target="_top">Erica S. Raymonda</a>.
Další příručka je
<a class="ulink" href="http://www.chiark.greenend.org.uk/~sgtatham/bugs.html" target="_top">How to Report Bugs Effectively</a>
od <a class="ulink" href="http://www.chiark.greenend.org.uk/~sgtatham/" target="_top">Simona Tathama</a>.
Pokud budete postupovat podle těchto rad, jistě se vám dostane pomoci. Pochopte
však, že my všichni sledujeme konference dobrovolně ve svém volném čase. Máme
mnoho práce a nemůžeme vám zaručit že vyřešíme váš problém nebo že vůbec
dostanete odpověď.
</p></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="bugreports_regression_test.html">Předcházející</a> </td><td width="20%" align="center"><a accesskey="u" href="bugreports.html">Nahoru</a></td><td width="40%" align="right"> <a accesskey="n" href="bugreports_where.html">Další</a></td></tr><tr><td width="40%" align="left" valign="top">A.3. Jak provádět regresní testování pomocí Subversion </td><td width="20%" align="center"><a accesskey="h" href="index.html">Domů</a></td><td width="40%" align="right" valign="top"> A.5. Kam hlásit chyby</td></tr></table></div></body></html>
