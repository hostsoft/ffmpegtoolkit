<html><head><meta http-equiv="Content-Type" content="text/html; charset=utf-8"><title>B.2. Soubor skin</title><link rel="stylesheet" type="text/css" href="default.css"><meta name="generator" content="DocBook XSL Stylesheets V1.78.1"><link rel="home" href="index.html" title="MPlayer - Multimediální přehrávač"><link rel="up" href="skin.html" title="Příloha B. Formát skinů MPlayeru"><link rel="prev" href="skin-overview.html" title="B.1. Přehled"><link rel="next" href="skin-fonts.html" title="B.3. Fonty"><link rel="preface" href="howtoread.html" title="Jak číst tuto dokumentaci"><link rel="chapter" href="intro.html" title="Kapitola 1. Představení"><link rel="chapter" href="install.html" title="Kapitola 2. Instalace"><link rel="chapter" href="usage.html" title="Kapitola 3. Použití"><link rel="chapter" href="video.html" title="Kapitola 4. Výstupní video zařízení/rozhraní"><link rel="chapter" href="ports.html" title="Kapitola 5. Porty"><link rel="chapter" href="mencoder.html" title="Kapitola 6. Základní použití MEncoderu"><link rel="chapter" href="encoding-guide.html" title="Kapitola 7. Enkódování s MEncoderem"><link rel="chapter" href="faq.html" title="Kapitola 8. Často Kladené Dotazy (FAQ)"><link rel="appendix" href="bugreports.html" title="Příloha A. Jak hlásit chyby"><link rel="appendix" href="skin.html" title="Příloha B. Formát skinů MPlayeru"><link rel="subsection" href="skin-file.html#skin-file-main" title="B.2.1. Hlavní okno a ovládací panel"><link rel="subsection" href="skin-file.html#skin-file-subwindow" title="B.2.2. Ovládací panel"><link rel="subsection" href="skin-file.html#skin-file-menu" title="B.2.3. Nabídka"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">B.2. Soubor skin</th></tr><tr><td width="20%" align="left"><a accesskey="p" href="skin-overview.html">Předcházející</a> </td><th width="60%" align="center">Příloha B. Formát skinů <span class="application">MPlayer</span>u</th><td width="20%" align="right"> <a accesskey="n" href="skin-fonts.html">Další</a></td></tr></table><hr></div><div class="sect1"><div class="titlepage"><div><div><h2 class="title" style="clear: both"><a name="skin-file"></a>B.2. Soubor skin</h2></div></div></div><p>
Jak jsme již řekli, je to konfigurační soubor skinu. Soubor je řádkově
orientován; řádky s komentářem začínají znakem '<code class="literal">;</code>'
(před ním jsou povoleny jen mezery a tabulátory).
</p><p>
Soubor je složen ze sekcí. Každá sekce popisuje skin pro aplikaci a má
následující formu:
</p><pre class="programlisting">
section = <em class="replaceable"><code>název cekce</code></em>
.
.
.
end
</pre><p>
</p><p>
Zatím máme jen jednu aplikaci, takže potřebujete jen jednu sekci: její název je
<span class="bold"><strong>movieplayer</strong></span>.
</p><p>
Uvnitř sekce je každé okno posáno blokem, který má následující formu:
</p><pre class="programlisting">
window = <em class="replaceable"><code>název okna</code></em>
.
.
.
end
</pre><p>
</p><p>
kde <em class="replaceable"><code>název okna</code></em> může být jeden z těchto řetězců:
</p><div class="itemizedlist"><ul class="itemizedlist" style="list-style-type: disc; "><li class="listitem"><p>
  <span class="bold"><strong>main</strong></span> - pro hlavní okno
</p></li><li class="listitem"><p>
  <span class="bold"><strong>sub</strong></span> - pro podokno
</p></li><li class="listitem"><p>
  <span class="bold"><strong>menu</strong></span> - pro nabídku
</p></li><li class="listitem"><p>
  <span class="bold"><strong>playbar</strong></span> - ovládací panel
</p></li></ul></div><p>
</p><p>
(Bloky sub a menu jsou volitelné - nemusíte vytvářet nabídku nebo vyzdobit
podokno.)
</p><p>
Uvnitř window bloku můžete definovat každou položku okna řádkem v tomto tvaru:
</p><pre class="programlisting">položka = parametr</pre><p>
Kde <code class="literal">položka</code> je řetězec označující typ položky GUI a
<code class="literal">parametr</code> je číselná nebo textová hodnota (nebo seznam hodnot
oddělených čárkami).
</p><p>
Dáte-li to všechno dohromady, celý soubor vypadá asi takto:
</p><pre class="programlisting">
section = movieplayer
  window = main
  ; ... položky hlavního okna ...
  end

  window = sub
  ; ... položky podokna ...
  end

  window = menu
  ; ... položky menu ...
  end

  window = playbar
  ; ... položky ovládacího panelu ...
  end
end
</pre><p>
</p><p>
Jméno souboru s obrázkem musí být zadáno bez úvodních adresářů - obrázky jsou
vyhledávány v adresáři <tt class="filename">skins</tt>.
Měli byste (ale nemusíte) zadat příponu souboru. Pokud soubor neexistuje,
zkouší <span class="application">MPlayer</span> načíst soubor
<tt class="filename">&lt;jméno&gt;.&lt;příp&gt;</tt>, kdy jsou za
<tt class="filename">&lt;příp&gt;</tt> zkoušeny přípony <code class="literal">png</code>
a <code class="literal">PNG</code> (v tomto pořadí). Použitý bude první vyhovující soubor.
</p><p>
Aby bylo vše jasné, uvedeme příklad. Řekněme, že máte obrázek jménem
<tt class="filename">main.png</tt>, který použijeme pro hlavní okno:
</p><pre class="programlisting">base = main, -1, -1</pre><p>
<span class="application">MPlayer</span> se pokusí nahrát soubory
<tt class="filename">main</tt>, <tt class="filename">main.png</tt>, <tt class="filename">main.PNG</tt>.
</p><p>
Nakonec několik slov o pozicování. Hlavní okno a podokno lze
umístit do odlišných rohů obrazovky zadáním souřadnic <code class="literal">X</code>
a <code class="literal">Y</code>. <code class="literal">0</code> horní nebo levý,
<code class="literal">-1</code> je střed a <code class="literal">-2</code> je vpravo nebo dole, jak
je vidět na obrázku:
</p><div class="informalfigure"><pre class="screen">
(0, 0)----(-1, 0)----(-2, 0)
  |          |          |
  |          |          |
(0,-1)----(-1,-1)----(-2,-1)
  |          |          |
  |          |          |
(0,-2)----(-1,-2)----(-2,-2)
</pre></div><p>
</p><div class="sect2"><div class="titlepage"><div><div><h3 class="title"><a name="skin-file-main"></a>B.2.1. Hlavní okno a ovládací panel</h3></div></div></div><p>
Níže uvádíme seznam položek, které mohou být použity v blocích
'<code class="literal">window = main</code>' ... '<code class="literal">end</code>',
a '<code class="literal">window = playbar</code>' ... '<code class="literal">end</code>'.
</p><div class="variablelist"><dl class="variablelist"><dt><span class="term"><code class="literal">
  <a name="skin-decoration"></a>decoration = enable|disable
  </code></span></dt><dd><p>
  Zapne (enable) nebo vypne (disable) dekoraci hlavního okna, produkovanou
  okenním manažerem. Výchozí je <span class="bold"><strong>disable</strong></span>.
  </p><div class="note" style="margin-left: 0.5in; margin-right: 0.5in;"><h3 class="title">Poznámka</h3><p>
  V okně display to nefunguje, není to potřeba.
  </p></div></dd><dt><span class="term"><code class="literal">
  <a name="skin-main-base"></a>base = obrázek, X, Y
  </code></span></dt><dd><p>
  Umožňuje nastavit obrázek pozadí hlavního okna. Okno bude vykresleno na
  zadaných souřadnicích <code class="literal">X,Y</code> na obrazovce a bude mít velikost
  obrázku.
  </p><div class="note" style="margin-left: 0.5in; margin-right: 0.5in;"><h3 class="title">Poznámka</h3><p>
  Tyto koordináty zatím nefungují pro okno display.
  </p></div><div class="warning" style="margin-left: 0.5in; margin-right: 0.5in;"><h3 class="title">Varování</h3><p>Průhledné oblasti v obrázku (obarvené #FF00FF) budou černé
  na X serverech bez XShape rozšíření. Šířka obrázku musí být celočíselně
  dělitelná 8.</p></div></dd><dt><span class="term"><code class="literal">
  <a name="skin-button"></a>button = obrázek, X, Y, šířka, výška, zpráva
  </code></span></dt><dd><p>
  Umístí tlačítko rozměru <code class="literal">šířka</code> * <code class="literal">výška</code>
  na pozici <code class="literal">X,Y</code>. Zadaná <code class="literal">zpráva</code> je
  generována při kliku na tlačítko. Zadaný <code class="literal">obrázek</code> musí
  mít tři části pod sebou (odpovídající možným stavům tlačítka) takto:
  </p><div class="informalfigure"><pre class="screen">
+------------+
| stisknuto  |
+------------+
|  uvolněno  |
+------------+
|  zakázáno  |
+------------+</pre></div></dd><dt><span class="term"><code class="literal">
  <a name="skin-hpotmeter"></a>hpotmeter = tlačítko, tšířka, tvýška, fáze, počet_fází, výchozí, X, Y, šířka, výška, zpráva
  </code></span></dt><dd><p>
  </p></dd><dt><span class="term"><code class="literal">
  <a name="skin-vpotmeter"></a>vpotmeter = tlačítko, tšířka, tvýška, fáze, počet_fází, výchozí, X, Y, šířka, výška, zpráva
  </code></span></dt><dd><p>
  Umístí vodorovný (hpotmeter) nebo svislý (vpotmeter) potenciometr velikosti
  <code class="literal">šířka</code> * <code class="literal">výška</code> na pozici
  <code class="literal">X,Y</code>. Obrázek může být rozdělen do různých částí pro různé
  fáze potenciometru (Například můžete mít potenciometr pro nastavení hlasitosti,
  jehož dráha se barví ze zelené na červenou, jak se jeho hodnota mění od nejmenší
  do největší.). <code class="literal">hpotmeter</code> může mít táhlo, které může být
  vodorovně taženo. Význam parametrů:
  </p><div class="itemizedlist"><ul class="itemizedlist" style="list-style-type: disc; "><li class="listitem"><p>
    <code class="literal">tlačítko</code> - obrázek, který se použije pro
    tlačítko (musí mít tři části pod sebou, stejně jako v případě tohoto
    <a class="link" href="skin-file.html#skin-button">tlačítka</a>)
  </p></li><li class="listitem"><p>
    <code class="literal">tšířka</code>, <code class="literal">tvýška</code> -
    velikost tlačítka
  </p></li><li class="listitem"><p>
    <code class="literal">fáze</code> - obrázek použitý pro různé fáze
    hpotmetru. Pokud žádný obrázek nechcete, můžete použít speciální hodnotu
    <code class="literal">NULL</code>. Obrázek musí být rozdělen svisle na
    <code class="literal">počet_fází</code> částí takto:
    </p><div class="informalfigure"><pre class="screen">
+------------+
|   fáze #1  |
+------------+
|   fáze #2  |
+------------+
     ...
+------------+
|   fáze #n  |
+------------+</pre></div><p>
  </p></li><li class="listitem"><p>
    <code class="literal">numphases</code> - number of phases stored in the
    <code class="literal">počet_fází</code> - počet fází uložených v
    obrázku <code class="literal">fáze</code>
    </p></li><li class="listitem"><p>
      <code class="literal">výchozí</code> - výchozí hodnota pro hpotmeter
      (v rozsahu <code class="literal">0</code> až <code class="literal">100</code>)
      </p></li><li class="listitem"><p>
      <code class="literal">X</code>, <code class="literal">Y</code> - pozice pro hpotmeter
    </p></li><li class="listitem"><p>
      <code class="literal">šířka</code>, <code class="literal">výška</code> - šířka a výška
      <code class="literal">hpotmeter</code>u
    </p></li><li class="listitem"><p>
      <code class="literal">zpráva</code> - zpráva generovaná při změně
      hodnoty <code class="literal">hpotmeter</code>u
  </p></li></ul></div><p>
  </p></dd><dt><span class="term"><code class="literal">
  <a name="skin-font"></a>font = soubor_fontu, id_fontu
  </code></span></dt><dd><p>
  Definuje font. <code class="literal">soubor_fontu</code> je jméno souboru popisu fontu
  s příponou <tt class="filename">.fnt</tt> (zde příponu nezadávejte).
  <code class="literal">id_fontu</code> je použit jako ukazatel na font
  (viz <a class="link" href="skin-file.html#skin-dlabel">dlabel</a>
  a <a class="link" href="skin-file.html#skin-slabel">slabel</a>). Definováno může být více než 25 fontů.
  </p></dd><dt><span class="term"><code class="literal">
    <a name="skin-slabel"></a>slabel = X, Y, id_fontu, "text";
  </code></span></dt><dd><p>
  Umístí statický popisek na pozici <code class="literal">X,Y</code>.
  <code class="literal">text</code> je zobrazen fontem identifikovaným pomocí
  <code class="literal">id_fontu</code>. Text je surový řetězec
  (<code class="literal">$x</code> proměnné nefungují), který musí být uzavřen
  ve dvojitých uvozovkách (ale znak " nesmí být součástí textu).
  Popisek je zobrazen fontem identifikovaným pomocí <code class="literal">id_fontu</code>.
  </p></dd><dt><span class="term"><code class="literal">
    <a name="skin-dlabel"></a>dlabel = X, Y, délka, zarovnání, id_fontu, "text"
  </code></span></dt><dd><p>
  Umístí dynamický popisek na pozici <code class="literal">X,Y</code>. Popisek je
  dynamický proto, že je jeho text periodicky obnovován. Maximální délka
  popisku je nastavena na <code class="literal">délka</code> (jeho výškou je výška
  znaku). Pokud je zobrazovaný text širší, pak bude rolován,
  jinak bude zarovnán do určeného prostoru podle hodnoty parametru
  <code class="literal">zarovnání</code>: <code class="literal">0</code> je zarovnání vpravo,
  <code class="literal">1</code> na střed, <code class="literal">2</code> vlevo.
  </p><p>
  Text k zobrazení je zadán parametrem <code class="literal">text</code>: Musí být uzavřen
  do dvojitých uvozovek (ale znak " nesmí být součástí textu).
  Popisek je zobrazen fontem identifikovaným pomocí <code class="literal">id_fontu</code>.
  V textu můžete použít tyto proměnné:
  </p><div class="informaltable"><table border="1"><colgroup><col><col></colgroup><thead><tr><th>Proměnná</th><th>Význam</th></tr></thead><tbody><tr><td>$1</td><td>čas přehrávání ve formátu <span class="emphasis"><em>hh:mm:ss</em></span></td></tr><tr><td>$2</td><td>čas přehrávání ve formátu <span class="emphasis"><em>mmmm:ss</em></span></td></tr><tr><td>$3</td><td>čas přehrávání ve formátu <span class="emphasis"><em>hh</em></span> (hodiny)</td></tr><tr><td>$4</td><td>čas přehrávání ve formátu <span class="emphasis"><em>mm</em></span> (minuty)</td></tr><tr><td>$5</td><td>čas přehrávání ve formátu <span class="emphasis"><em>ss</em></span> (sekundy)</td></tr><tr><td>$6</td><td>délka filmu ve formátu <span class="emphasis"><em>hh:mm:ss</em></span></td></tr><tr><td>$7</td><td>délka filmu ve formátu <span class="emphasis"><em>mmmm:ss</em></span></td></tr><tr><td>$8</td><td>čas přehrávání ve formátu <span class="emphasis"><em>h:mm:ss</em></span></td></tr><tr><td>$v</td><td>hlasitost ve formátu <span class="emphasis"><em>xxx.xx</em></span>%</td></tr><tr><td>$V</td><td>hlasitost ve formátu <span class="emphasis"><em>xxx.x</em></span></td></tr><tr><td>$U</td><td>hlasitost ve formátu <span class="emphasis"><em>xxx</em></span></td></tr><tr><td>$b</td><td>stereováha ve formátu <span class="emphasis"><em>xxx.xx</em></span>%</td></tr><tr><td>$B</td><td>stereováha ve formátu <span class="emphasis"><em>xxx.x</em></span></td></tr><tr><td>$D</td><td>stereováha ve formátu <span class="emphasis"><em>xxx</em></span></td></tr><tr><td>$$</td><td>znak $</td></tr><tr><td>$a</td><td>znak podle typu audia (žádné: <code class="literal">n</code>,
    mono: <code class="literal">m</code>, stereo: <code class="literal">t</code>)</td></tr><tr><td>$t</td><td>číslo stopy (v playlistu)</td></tr><tr><td>$o</td><td>název souboru</td></tr><tr><td>$f</td><td>název souboru malými písmeny</td></tr><tr><td>$F</td><td>název souboru velkými písmeny</td></tr><tr><td>$T</td><td>znak podle typu datového proudu (soubor: <code class="literal">f</code>,
    Video CD: <code class="literal">v</code>, DVD: <code class="literal">d</code>,
    URL: <code class="literal">u</code>)
    </td></tr><tr><td>$p</td><td>znak <span class="keycap"><b>p</b></span> (pokud přehráváte soubor a font obsahuje
    znak <span class="keycap"><b>p</b></span>)</td></tr><tr><td>$s</td><td>znak <span class="keycap"><b>s</b></span> character (pokud přehráváte soubor a font obsahuje
    znak <span class="keycap"><b>s</b></span>)</td></tr><tr><td>$e</td><td>znak <span class="keycap"><b>e</b></span> (pokud je přehrávání pozastaveno a font obsahuje
    znak <span class="keycap"><b>e</b></span>)</td></tr><tr><td>$x</td><td>šířka filmu</td></tr><tr><td>$y</td><td>výška filmu</td></tr><tr><td>$C</td><td>název použitého kodeku</td></tr></tbody></table></div><div class="note" style="margin-left: 0.5in; margin-right: 0.5in;"><h3 class="title">Poznámka</h3><p>
  Proměnné <code class="literal">$a, $T, $p, $s</code> a <code class="literal">$e</code>
  vracejí znaky, které by měly být zobrazovány jako speciální symboly
  (například, <span class="keycap"><b>e</b></span> vrací symbol pauza, který obvykle vypadá
  jako ||). Měli byste mít font pro normální znaky a
  jiný font pro symboly. Více informací viz sekce o
  <a class="link" href="skin-fonts.html#skin-fonts-symbols" title="B.3.1. Symboly">symbolech</a>.
  </p></div></dd></dl></div></div><div class="sect2"><div class="titlepage"><div><div><h3 class="title"><a name="skin-file-subwindow"></a>B.2.2. Ovládací panel</h3></div></div></div><p>
Následující vstupy mohou být použity v bloku
'<code class="literal">window = sub</code>' . . . '<code class="literal">end</code>'.
</p><div class="variablelist"><dl class="variablelist"><dt><span class="term"><code class="literal">
  <a name="skin-sub-base"></a>base = obrázek, X, Y, šířka, výška
  </code></span></dt><dd><p>
  Obrázek, který bude zobrazen v okně. Okno se zobrazí na pozici zadané
  souřadnicemi <code class="literal">X,Y</code> na obrazovce (<code class="literal">0,0</code> je
  levý horní roh). Můžete nastavit <code class="literal">-1</code> pro střed a
  <code class="literal">-2</code> pro vpravo (<code class="literal">X</code>) a dole
  (<code class="literal">Y</code>). Okno bude stejně velké jako obrázek.
  <code class="literal">šířka</code> a <code class="literal">výška</code>
  udávají velikost okna; jsou volitelné (pokud chybí, má okno
  rozměry shodné  s obrázkem).
  </p></dd><dt><span class="term"><code class="literal">
  <a name="skin-background"></a>background = R, G, B
  </code></span></dt><dd><p>
  Umožňuje nastavit barvu pozadí. To je užitečné, pokud je obrázek menší než
  okno. <code class="literal">R</code>, <code class="literal">G</code> a <code class="literal">B</code>
  označují červenou, zelenou a modrou složku barvy
  (každá z nich je dekadická hodnota 0 až 255).
  </p></dd></dl></div></div><div class="sect2"><div class="titlepage"><div><div><h3 class="title"><a name="skin-file-menu"></a>B.2.3. Nabídka</h3></div></div></div><p>
Jak již bylo dříve řečeno, nabídka je zobrazena pomocí dvou obrázků. Normální
položky nabídky jsou brány z obrázku určeného položkou <code class="literal">base</code>,
zatímco aktuálně zvolený vstup je brán z obrázku určeného položkou
<code class="literal">selected</code>. Musíte definovat pozici a rozměr každé položky
nabídky.
</p><p>
Následující vstupy mohou být použity v bloku
'<code class="literal">window = menu</code>'. . .'<code class="literal">end</code>'.
</p><div class="variablelist"><dl class="variablelist"><dt><span class="term"><code class="literal">
  <a name="skin-menu-base"></a>base = obrázek
  </code></span></dt><dd><p>
  Obrázek normálních položek nabídky.
  </p></dd><dt><span class="term"><code class="literal">
  <a name="skin-selected"></a>selected = obrázek
  </code></span></dt><dd><p>
  Obrázek nabídky kde jsou všechny položky vybrány.
  </p></dd><dt><span class="term"><code class="literal">
  <a name="skin-menu"></a>menu = X, Y, šířka, výška, zpráva
  </code></span></dt><dd><p>
  Definuje pozici <code class="literal">X,Y</code> a rozměr položky nabídky v obrázku.
  <code class="literal">zpráva</code> je zpráva, generovaná jakmile je uvolněno tlačítko
  myši nad položkou.
  </p></dd></dl></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="skin-overview.html">Předcházející</a> </td><td width="20%" align="center"><a accesskey="u" href="skin.html">Nahoru</a></td><td width="40%" align="right"> <a accesskey="n" href="skin-fonts.html">Další</a></td></tr><tr><td width="40%" align="left" valign="top">B.1. Přehled </td><td width="20%" align="center"><a accesskey="h" href="index.html">Domů</a></td><td width="40%" align="right" valign="top"> B.3. Fonty</td></tr></table></div></body></html>
